{
  "metadata": {
    "work": "Work tlg001",
    "author": "Origen",
    "language": "Greek",
    "source": "OpenGreekAndLatin First1KGreek GitHub",
    "source_url": "https://github.com/OpenGreekAndLatin/First1KGreek",
    "file_url": "https://raw.githubusercontent.com/OpenGreekAndLatin/First1KGreek/master/data/tlg2018/tlg001/tlg2018.tlg001.1st1K-grc1.xml",
    "edition": "1st1K-grc1",
    "format": "TEI-XML",
    "urn": "urn:cts:greekLit:tlg2018.tlg001.1st1K-grc1",
    "retrieved_date": "2025-10-25",
    "verification_status": "first1k_github_source",
    "passages_extracted": 762,
    "database_citations": 10
  },
  "passages": {
    "1.1": {
      "book": "1",
      "section": "1",
      "text": "“ Τὴν τῶν ὅλων ἀρχὴν ὑποτίθεται ἀέρα ζο\nc φώδη καὶ πνευματώδη, ἢ πνοὴν ἀέρος ζοφώδους, \nκαὶ χάος θολερὸν, ἐρεβῶδες. ταῦτα δὲ εἶναι ἄπειρα\nκαὶ διὰ πολὺν αἰῶνα μὴ ἔχειν πέρας. ὅτε δὲ, φησὶν,\nἠράσθη τὸ πνεῦμα τῶν ἰδίων ἀρχῶν καὶ ἐγένετο\nσύγκρασις, ἡ πλοκὴ ἐκείνη ἐκλήθη πόθος. αὕτη δὲ\nἀρχὴ κτίσεως ἁπάντων. αὐτὸ δὲ οὐκ ἐγίνωσκε τὴν \nαὐτοῦ κτίσιν, καὶ ἐκ τῆς αὐτοῦ συμπλοκῆς τοῦ πνεύματος\nἐγένετο Μώτ."
    },
    "1.2": {
      "book": "1",
      "section": "2",
      "text": "τοῦτό τινές φασιν ἰλὺν, οἷ\n\n\nδὲ ὑδατώδους μίξεως σῆψιν. καὶ ἐκ ταύτης ἐγένετο\nπᾶσα σπορὰ κτίσεως καὶ γένεσις τῶν ὅλων. ἦν δέ\nτινα ζῷα οὐκ ἔχοντα αἴσθησιν, ἐξ ὧν ἐγένετο ζῷα\nνοερὰ, καὶ ἐκλήθη Ζωφασημὶν, τοῦτ’ ἔστιν οὐρανοῦ\n κατόπται. καὶ ἀνεπλάσθη ὁμοίως ᾠοῦ σχήματι, καὶ \nἐξέλαμψε Μὼτ, ἥλιός τε καὶ σελήνη ἀστέρες τε καὶ\nἄστρα μεγάλα.”"
    },
    "1.3": {
      "book": "1",
      "section": "3",
      "text": "Τοιαύτη μὲν αὐτῶν ἡ κοσμογονία, ἄντικρυς\nἀθεότητα εἰσάγουσα· ἴδωμεν δὲ ἐξῆς ὡς καὶ τὴν\n ζωογονίαν ὑποστῆναι λέγει. φησὶν οὑν"
    },
    "1.4": {
      "book": "1",
      "section": "4",
      "text": "“Καὶ τοῦ ἀέρος διαυγάσαντος, διὰ πύρωσιν\nκαὶ τῆς θαλάσσης καὶ τῆς γῆς ἐγένετο πνεύματα καὶ\nνέφη καὶ οὐρανίων ὑδάτων μέγισται καταφοραὶ καὶ\nχύσεις. καὶ ἐπειδὴ διεκρίθη, καὶ τοῦ ἰδίου τόπου\n διεχωρίσθη διὰ τὴν τοῦ ἡλίου πύρωσιν, καὶ πάντα\nσυνήντησε πάλιν ἐν ἀέρι τάδε τοῖσδε, καὶ συνέρραξαν,\nβρονταί τε ἀπετελέσθησαν καὶ ἀστραπαὶ, καὶ\nπρὸς τὸν πάταγον τῶν βροντῶν τὰ πριγεγραννέβα \nνοερὰ ζῷα ἐγρηγόρησεν, καὶ πρὸς τὸν ἦχον ἐπτύρη,\n καὶ ἐκινήθη ἔν τε γῇ καὶ θαλάσσῃ ἄρρεν καὶ\nθῆλυ.”"
    },
    "1.5": {
      "book": "1",
      "section": "5",
      "text": "Τοιαύτη αὐτοῖς καὶ ἡ ζωογονία. τούτοις ἐξῆς\nὁ αὐτὸς συγγραφεὺς ἐπιφέρει λέγων “Ταῦθ’ ηὑρέθη ἐν τῇ κοσμογονίᾳ γεγραμμένα\n Τααύτου καὶ τοῖς ἐκείνου ὑπομνήμασιν, ἔκ τε στοχασμῶν\nκαὶ τεκμηρίων ὧν ἑώρακεν αὐτοῦ ἡ διάνοια\nκαὶ ηὗρε καὶ ἡμῖν ἐφώτισεν.’"
    },
    "1.6": {
      "book": "1",
      "section": "6",
      "text": "Ἑξῆς τούτοις ὀνόματα τῶν ἀνέμων εἰπὼν νότοου \nκαὶ βορέου καὶ τῶν λοιπῶν ἐπιλέγει “Ἀλλ’ οὗτοί γε πρῶτοι ἀφιέρωσαν τὰ τῆς γῆς\nβλαστήματα καὶ θεοὺς ἐνόμισαν, καὶ προσεκύνουν\nταῦτα, ἀφ’ ὦν αὐτοί τε διεγένοντο καὶ οἶ ἑπόμενοι,\n\n\nκαὶ οἱ πρὸ αὐτῶν πάντες, καὶ χοὰς καὶ ἐπιθύσεις\nἐποίουν.”"
    },
    "1.7": {
      "book": "1",
      "section": "7",
      "text": "Καὶ ἐπιλέγει “Αὗται δ᾿ ἦσαν αἱ ἐπίνοιαι τῆς προσκυνήσεως\nὅμοιαι τῇ αὐτῶν ἀσθενείᾳ καὶ ψυχῆς ἀτολμίᾳ. εἶτά \nφησι γεγενῆσθαι ἐκ τοῦ Κολπία ἀνέμου καὶ γυναικὸς\nΒάαυτ, τοῦτο δὲ νύκτα ἑρμηνεύει, Αἰῶνα καὶ\nΠρωτόγονον, θνητοὺς ἄνδρας, οὕτω καλουμένους·\n εὑρεῖν δὲ τὸν Αἰῶνα τὴν ἀπὸ δένδρων τροφήν. ἐκ\nτούτων τοὺς γενομένους κληθῆναι Γένος καὶ Γενεὰν, \nκαὶ οἰκῆσαι τὴν Φοινίκην· αὐχμῶν δὲ γενομένων\nτὰς χεῖρας εἰς οὐρανὸν ὀρέγειν πρὸς τὸν ἥλιον.\nτοῦτον γὰρ (φησὶ) θεὸν ἐνόμιζον μόνον οὐρανοῦ κύριον.\nΒεελσάμην καλοῦντες, ὅ ἐστι παρὰ Φοίνιξι κύριος\nοὐρανοῦ, Ζεὺς δὲ παρ᾿ Ἕλλησι.”"
    },
    "1.8": {
      "book": "1",
      "section": "8",
      "text": "Μετὰ δὲ ταῦτα πλάνην Ἕλλησιν αἰτιᾶται λέγων “Οὐ γὰρ ματαίως αὐτὰ πολλαχῶς διεστειλάμεθα,\nσιν ὀνομάτων, ἅπερ οἱ Ἕλληνες ἀγνοήσαντες ἄλλως\nἐξεδέξαντο, πλανηθέντες τῇ ἀμφιβολίᾳ τῆς \nμεταφράσεως.”"
    },
    "1.9": {
      "book": "1",
      "section": "9",
      "text": "Ἑξῆς φησιν “Ἀπὸ Γένους Αἰῶνος καὶ Πρωτογόνου γεννηθῆναι\nαὖθις παῖδας θνητοὺς, οἷς εἶναι ὀνόματα Φῶς\nκαὶ Πύρ καὶ Φλόξ. οὗτοι (φησὶν) ἐκ παρατριβῆς \nξύλων εὗρον πῦρ καὶ τὴν χρῆσιν ἐδίδαξαν. υἱοὺς\nδὲ ἐγέννησαν οὗτοι μεγέθει τε καὶ ὑπεροχῇ κρείσσονας,\nὧν τὰ ὀνόματα τοῖς ὄρεσιν ἐπετέθη ὧν ἐκράτησαν,\nὡς ἐξ αὐτῶν κληθῆναι τὸ Κάσσιον, καὶ τὸν\nΛίβανον, καὶ τὸν Ἀντιλίβανον, καὶ τὸ Βραθύ. ἐκ \nτούτων (φησὶν) ἐγεννήθη Σαμημροῦμος, ὁ καὶ Ὑψου-\n ράνιος, καὶ Οὔσωος· ἀπὸ μητέρων δὲ (φησὶν) ἐχρη-\n\n\nμάτιζον, τῶν τότε γυναικῶν ἀνέδην μισγομένων οἷς\nἀν’ ἐντύχοιεν."
    },
    "1.10": {
      "book": "1",
      "section": "10",
      "text": "Εἶτά φησι “Τὸν Ὑψουράνιον οἰκῆσαι Τυρὸν, καλύβας τε\n ἐπινοῆσαι ἀπὸ καλάμων καὶ θρύων καὶ παπύρου,\nστασιάσαι δὲ πρὸς τὸν ἀδελφὸν Οὔσωνον, ὃς\nτῷ σώματι ·πρῶτος ἐκ δερμάτων ὧν ἴσχυσε συλλαβεῖν\nθηρίων εὗρε. ῥαγδαίων δὲ γενομένων ὄμβρων\nκαὶ πνευμάτων παρατριβέντα τὰ ἐν τῇ Τυρῷ δένδρα\n πῦρ ἀνάψαι καὶ τὴν αὐτόθι ὕλην καταφλέξαι. δένδρου\nδὲ λαβόμενον τὸν Οὒσωον καὶ καὶ ἀποκλαδεσαντα\nπρῶτον τολμῆσαι εἰς θάλατταν ἐμβῆναι· ἀνιερῶσαι \nδὲ δύο στήλας πυρὶ καὶ πνεύματι, καὶ προσκυνῆσαι,\nαἷμά τε σπένδειν αὐταῖς ἐξ ὧν ἤγρευε θηρίων."
    },
    "1.11": {
      "book": "1",
      "section": "11",
      "text": "τούτων δὲ τελευτησάντων τοὺς ἀπολειφθέντας φησὶ\nῥάβδους αὐτοῖς ἀφιερῶσαι, καὶ τὰς στήλας προσκυνεῖν,\nκαὶ τούτοις ἑορτὰς ἄγειν κατ’ ἔτος. χρόνοις δὲ\nὕστερον πολλοῖς ἀπὸ τῆς Ὑψουρανίου γενεᾶς γενέσθαι\nἈγρέα καὶ Ἁλιέα, τοὺς ἄγρας καὶ ἁλείας εὑρετᾶς,\n ἐξ ὧν κληθῆναι ἀγρευτὰς καὶ ἁλιεῖς· ἐξ ὧν γενέσθαι \nδύο ἀδελφοὺς σιδήρου εὑρετὰς καὶ τῆς τούτου\nἐργασίας, ὧν θάτερον τὸν Χρυσὼρ λόγους ἀσκῆσαι\nκαὶ ἐπῳδὰς καὶ μαντείας· εἶναι δὲ τοῦτον Ἣφαιστον,\nεὑρεῖν δὲ καὶ ἄγκιστρον καὶ δέλεαρ καὶ ὁρμιὰν\n καὶ σχεδίαν, πρῶτόν τε πάντων ἀνθρώπων πλεῦσαι·\nδιὸ καὶ ὡς θεὸν αὐτὸν μετὰ θάνατον ἐσεβάσθησαν."
    },
    "1.12": {
      "book": "1",
      "section": "12",
      "text": "καλεῖσθαι δὲ αὐτὸν καὶ Δία μειλίχιον· οἶ δὲ τοὺς\nἀδελφοὺς αὐτοῦ τοίχους φασὶν ἐπινοῆσαι ἐκ πλίνθων.\nμετὰ ταῦτ’ ἐκ τοῦ γένους τούτων γενέσθαι \n νεανίας δύο, καλεῖσθαι δὲ αὐτῶν τὸν μὲν Τεχνίτην,\nτὸν δὲ Γήινον αὐτόχθονα οὗτοι ἐπενόησαν τῷ πηλῷ\nτῆς πλίνθου συμμιγνύειν φορυτὸν καὶ τῷ ἡλίῳ\n\n\nαὐτὰς τερσαίνειν, ἀλλὰ καὶ στέγας ἐξεῦρον. ἀπὸ\nτούτων ἐγένοντο ἕτεροι, ὧν ὁ μὲν Ἀλρὸς ἐκαλεῖτο, ὁ\nδὲ Ἀγρούηρος ἢ Ἀγρότης, οὗ καὶ ξόανον εἷναι μάλα\nσεβάσμιον καὶ ναὸν ζυγοφορούμενον ἐν Φοινίκῃ·\nπαρὰ δὲ Βυβλίοις ἐξαιρέτως θεῶν ὁ μέγιστος ὀνομάζεται."
    },
    "1.13": {
      "book": "1",
      "section": "13",
      "text": "ἐπενόησαν δὲ οὗτοι αὐλὰς προστιθέναι\nτοῖς οἴκοις καὶ περιβόλαια καὶ σπήλαια. ἐκ τούτων\nἀγρόται καὶ κυνηγοί. οὗτοι δὲ καὶ Ἄληται καὶ Τιτᾶνες\n καλοῦνται. ἀπὸ τούτων γενέσθαι Ἄμυνον καὶ\nΜάγον, οἳ κατέδειξαν κώμας καὶ ποίμνας. ἀπὸ τούτων \nγενέσθαι Μισὼρ καὶ Συδὺκ, τουτ’ ἐστιν εὔλυτον\nκαὶ δίκαιον. οὗτοι τὴν τοῦ ἁλὸς χρῆσιν εὗρον."
    },
    "1.14": {
      "book": "1",
      "section": "14",
      "text": "ἀπὸ Μισὼρ Τάαυτος, ὃς εὗρε τὴν τῶν πρώτων\nστοιχείων γραφήν· ὃν Αἰγύπτιοι μὲν Θωὺθ, Ἀλεξανδρεῖς\nδὲ Θὼθ, Ἓλληνες δὲ Ἑρμῆν ἐκάλεσαν. ἐκ δὲ \nτοῦ Συδὺκ Διόσκουροι, ἢ Κάβειροι, ἢ Κορύβαντες,\nἢ Σαμοθρᾷκες. οὗτοι φησὶ) πρῶτοι πλοῖον εὗρον.\nἐκ τούτων γεγόνασιν ἕτεροι, οἳ καὶ βοτάνας εὗρον\nκαὶ τὴν τῶν δακετῶν ἴασιν καὶ ἐπῳδάς. κατὰ τούτους\nγίνεταί τις Ἐλιοῦν καλούμενος Ὕψιστος, καὶ Θήλεια \nλεγομένη Βηρούθ· οἱ καὶ κατῴκουν περὶ Βύβλον."
    },
    "1.15": {
      "book": "1",
      "section": "15",
      "text": "ἐξ ὧν γεννᾶται Ἐπίγειος αὐτόχθων, ὃν ὕστερον\nἐκάλεσαν Οὐρανόν· ὡς ἀπ’ αὐτοῦ καὶ τὸ ὑπὲρ ἡμᾶς\nστοιχεῖον δι’ ὑπερβολὴν τοῦ κάλλους ὀνομάζειν οὐρανόν.\nγεννᾶται δὲ τούτῳ ἀδελφὴ ἐκ τῶν προειρημένων, \nἣ καὶ ἐκλήθη Γῆ. καὶ διὰ τὸ κάλλος αὐτῆς\nφησὶν) ἐκάλεσαν τὴν ὁμώνυμον γῆν. ὁ δὲ τούτων\nπατὴρ ὁ Ὕψιστος ἐν συμβολῇ θηρίων τελευτήσας\nἀφιερώθη, ᾧ χοὰς καὶ θυσίας οἱ παῖδες ἐτέλεσαν."
    },
    "1.16": {
      "book": "1",
      "section": "16",
      "text": "παραλαβὼν δὲ ὁ Οὐρανὸς τὴν τοῦ πατρὸς ἀρχὴν \n ἄγεται πρὸς γάμον τὴν ἀδελφὴν Γῆν, καὶ ποιεῖται\nἐξ αὐτῆς παῖδας τέσσαρας, Ἦλον, τὸν καὶ Κρόνον,\n\n\nκαὶ Βαίτυλον καὶ Δαγὼν, ὅς ἐστι Σιτὼν, καὶ Ἂτλαντα.\nκαὶ ἐξ ἄλλων δὲ γαμετῶν ὁ Οὐρανὸς πολλὴν\nἔσχε γενεάν. διὸ χαλεπαίνουσα ἡ Γῆ τὸν Οὐρανὸν\nζηλοτυποῦσα ἐκάκιζεν, ὡς καὶ διαστῆναι ἀλλήλω."
    },
    "1.17": {
      "book": "1",
      "section": "17",
      "text": "ὁ δὲ Οὐρανὸς ἀποχωρήσας αὐτῆς, μετὰ\nβίας ὅτε καὶ ἐβούλετο ἐπιὼν καὶ πλησιάζων αὐτῇ, \nπάλιν ἀπηλλάττετο· ἐπεχείρει δὲ καὶ τοὺς ἐξ αὐτῆς\nπαῖδας διαφθείρειν· τὴν δὲ Γῆν ἀμύνασθαι πολλάκις, \nσυμμαχίαν αὐτῇ συλλεξαμένην· εἰς ἄνδρας δὲ\n προελθὼν ὁ Κρόνος Ἑρμῇ τῷ τρισμεγίστῳ συμβούλῳ\nκαὶ βοηθῷ χρώμενος, οὕτος γὰρ ἣν αὐτῷ γραμμα-\nτεὺς, τὸν πατέρα Οὐρανὸν ἀμύνεται, τιμωρῶν τῇ\nμητρί."
    },
    "1.18": {
      "book": "1",
      "section": "18",
      "text": "Κρόνῳ δὲ γίνονται παῖδες Περσεφόνη\nκαὶ Ἀθηνᾶ. ἡ μὲν οὖν πρώτη παρθένος ἐτελεύτα,\n τῆς δὲ Ἀθηνᾶς γνώμῃ καὶ Ἑρμοῦ κατεσκεύασε Κρόνος\nἐκ σιδήρου ἅρπην καὶ δόρυ. εἶτα ὁ Ἑρμῆς τοῖς\nτοῦ Κρόνου συμμάχοις λόγους μαγείας διαλεχθεὶς\nπόθον ἐνεποίησε τῆς κατὰ τοῦ Οὐρανοῦ μάχης ὑπὲρ\nτῆς Γῆς. καὶ οὕτω Κρόνος τὸν Οὐρανὸν πολέμῳ\n συμβαλὼν τῆς ἀρχῆς ἤλασε καὶ τὴν βασιλείαν διεδέξατο.\nἑάλω δὲ καὶ ἐν τῇ μάχῃ ἡ ἐπέραστος τοῦ \nΟὐρανοῦ σύγκοιτος ἐγκύμων οὖσα, ἣν ἐκδίδωσιν ὁ\nΚρόνος Δαγῶνι πρὸς γάμον."
    },
    "1.19": {
      "book": "1",
      "section": "19",
      "text": "τίκτει δὲ\nτούτῳ ὃ κατὰ γαστρὸς ἐξ Οὐρανοῦ ἔφερεν, ὅ καὶ ἐκάεσε\n Δημαροῦν. ἐπὶ τούτοις ὁ Κρόνος τεῖχος περιβάλει\nτῇ ἑαυτοῦ οἰκήσει, καὶ πόλιν πρώτην κτίζει\nτὴν ἐπὶ Φοινίκης Βύβλον."
    },
    "1.20": {
      "book": "1",
      "section": "20",
      "text": "μετὰ ταῦτα τὸν ἀδελὸ\nτὸν ἴδιον Ἄτλαντα ὑπονοήσας ὁ Κρόνος μετὰ\nγνώμης τοῦ Ἑρμοῦ εἰς βάθος γῆς ἐμβαλὼν κατέχωσε \n κατὰ τοῦτον τὸν χρόνον οἶ ἀπὸ τῶν Διοσκούρων\nσχεδίας καὶ πλοῖα συνθέντες ἒπλευσαν, καὶ ἐκριφέντες\nπερὶ τὸ Κάσσιον ὅρος ναὸν αὐτόθι ἀφιέρωσαν. οἱ δὲ\n\n\nσύμμαχοι Ἣλου τοῦ Κρόνου Ἐλωεὶμ ἐπεκλήθησαν,\nὡς ἂν Κρόνιοι οὗτοι ἦσαν οἶ λεγόμενοι ἐπὶ Κρόνου,"
    },
    "1.21": {
      "book": "1",
      "section": "21",
      "text": "Κρόνος δὲ υἱὸν ἔχων Σάδιδον ἰδίῳ αὐτὸν σιδή-\nρῳ διεχρήσατο, δι’ ὑπονοίας αὐτὸν ἐσχηκὼς, καὶ τῆς\nc ψυχῆς, αὐτόχειρ τοῦ παιδὸς γενόμενος, ἐστέρησεν· \nὡσαύτως καὶ θυγατρὸς ἰδίας τὴν κεφαλὴν ἀπέτεμεν,\nὡς πάντας ἐκπεπλῆχθαι θεοὺς τὴν Κρόνου γνώμην."
    },
    "1.22": {
      "book": "1",
      "section": "22",
      "text": "χρόνου δὲ προἰ·όντος Οὐρανὸς ἐν φυγῇ τυγχάνων\nθυγατέρα αὐτοῦ παρθένον Ἀστάρτην μεθ’ ἑτέρων\nἀδελφῶν αὐτῆς δύο, Ῥέας καὶ Διώνης, δόλῳ τὸν \nΚρόνον ἀνελεῖν ὑπομέμπει· ἃς καὶ ἑλὼν ὁ Κρόνος\nκουριδίας γαμετὰς ἀδελφὰς οὔσας ἐποιήσατο."
    },
    "1.23": {
      "book": "1",
      "section": "23",
      "text": "γνοὺς\nδὲ Οὐρανὸς ἐπιστρατεύει κατὰ τοῦ Κρόνου Εἱμαρμένην\nκαὶ Ὥραν μεθ’ ἑτέρων συμμάχων, καὶ ταύτας\n ἐξοικειωσάμενος ὁ Κρόνος παρ’ ἑαυτῷ κατέσχεν. ἔτι \nδὲ φησὶν) ἐπενόησε θεὸς Οὐρανὸς βαιτύλια, λίθους\nἐμψύχους μηχανησάμενος. Κρόνῳ δὲ ἐγένοντο ἀπὸ\nἈστάρης θυγατέρες ἑπτὰ Τιτανίδες ἢ Αρτέμιδες."
    },
    "1.24": {
      "book": "1",
      "section": "24",
      "text": "καὶ πάλιν τῷ αὐτῷ γίνονται ἀπὸ Ῥέας παῖδες\nἑπτὰ, ὧν ὁ νεώτατος ἅμα τῇ γενέσει ἀφιερώθη· καὶ \nἀπὸ Διώνης θήλειαι, καὶ ἀπὸ Ἀστάρτης πάλιν ἂρρενες\nδύο, Πόθος καὶ Ἒρως."
    },
    "1.25": {
      "book": "1",
      "section": "25",
      "text": "ὁ δὲ Δαγὼν, ἐπειδὴ\nεὗρε σῖτον καὶ ἄροτρον, ἐκλήθη Ζεὺς Ἀρότρις. Συδύκῳ\nδὲ, τῷ λεγομένῳ δικαίῳ, μία τῶν Τιτανίδων\nσυνελθοῦσα γεννᾷ τὸν Ἀσκληπιόν."
    },
    "1.26": {
      "book": "1",
      "section": "26",
      "text": "ἐγεννήθησαν \n δὲ καὶ ἐν Περαίᾳ Κρόνῳ τρεῖς παῖδες, Κρόνος\nὁμώνυμος τῷ πατρὶ καὶ Ζεὺς Βῆλος καὶ Ἀπόλλων.\nκατὰ τούτους γίνονται Πόντος καὶ Τυφὼν καὶ Νηρεὺς,\nπατὴρ Πόντου."
    },
    "1.27": {
      "book": "1",
      "section": "27",
      "text": "ἀπὸ δὲ τοῦ Πόντου γίνεται\nΣιδῶν, ἣ καθ’ ὑπερβολὴν εὐφωνίας πρώτη \nὕμνον ᾠδῆς εὗρε, κα; Ποσειδῶν. τῷ δὲ Δημαροῦντι\nγίνεται Μέλκαθρος, ὁ καὶ Ἡρακλῆς."
    },
    "1.28": {
      "book": "1",
      "section": "28",
      "text": "εἶτα πάλιν\n\n\nΟὐρανὸς πολεμεῖ Πόντῳ, καὶ ἀποστὰς Δημαροῦντι\nπροστίθεται , ἔπεισί τε Πόντῳ ὁ Δημαροῦς, τροποῦταί\nτε αὐτὸν ὁ Πόντος, ὁ δὲ Δημαροῦς φυγῆς θυσίαν\nηὔξατο."
    },
    "1.29": {
      "book": "1",
      "section": "29",
      "text": "ἔτει δὲ τριακοστῷ δευτέρῳ τῆς\n ἑαυτοῦ κρατήσεως καὶ βασιλείας ὁ Ἦλος, τοῦτ᾿ ἔστιν\nὁ Κρόνος, Οὐρανὸν τὸν πατέρα λοχήσας ἐν τόπῳ τινὶ \nμεσογείῳ καὶ λαβὼν ὑποχείριον ἐκτέμνει αὐτοῦ τὰ\nαἰδοῖα, σύνεγγυς πηγῶν τε καὶ ποταμῶν. ἔνθα ἀφιερώθη\nΟὐρανὸς, καὶ ἀπηρτίσθη αὐτοῦ τὸ πνεῦμα, καὶ \n ἀπέσταξεν αὐτοῦ τὸ αἷμα τῶν αἰδοίων εἰς τὰς πηγὰς\nκαὶ τῶν ποταμῶν τὰ ὕδατα, καὶ μέχρι τούτου δείκνυται\nτὸ χωρίον.”"
    },
    "1.30": {
      "book": "1",
      "section": "30",
      "text": "Τοσαῦτα μὲν δὴ τὰ τοῦ Κρόνου, καὶ τοιαῦτά\nγε τὰ σεμνὰ τοῦ παρ᾿ Ἕλλησι βοωμένου βίου τῶν\n ἐπὶ Κρόνου, οὓς καί φασι γεγονέναι πρῶτον χρύσεον \nτε γένος μερόπων ἀνθρώπων, τῆς μακαριζομένης\nἐκείνης τῶν παλαιῶν εὐδαιμονίας. πάλιν δὲ ὁ συγγραφεὺς\nτούτοις μεθ᾿ ἕτερα ἐπιφέρει λέγων"
    },
    "1.31": {
      "book": "1",
      "section": "31",
      "text": "“Ἀστάρτη δὲ ἡ μεγίστη καὶ Ζεὺς Δημαροῦς\n καὶ Ἄδωδος βασιλεὺς θεῶν ἐβασίλευον τῆς χώρας\nΚρόνου γνώμῃ. ἡ δὲ Ἀστάρτη ἐπέθηκε τῇ ἰδίᾳ κεφαλῇ\nβασιλείας παράσημον κεφαλὴν ταύρου· περινοστοῦσα\nδὲ τὴν οἰκουμένην εὗρεν ἀεροπετῆ ἀστέρα,\nὃν καὶ ἀνελομένη ἐν Τύρῳ τῇ ἁγίᾳ νήσῳ ἀφιέρωσε."
    },
    "1.32": {
      "book": "1",
      "section": "32",
      "text": "τὴν δὲ Ἀστάρτην Φοίνικες τὴν Ἀφροδίτην εἶναι \nλέγουσι. καὶ ὁ Κρόνος δὲ περιιὼν τὴν οἰκουμένην\nἈθηνᾷ τῇ ἑαυτοῦ θυγατρὶ δίδωσι τῆς Ἄττικῆς τὴν\nβασιλείαν."
    },
    "1.33": {
      "book": "1",
      "section": "33",
      "text": "λοιμοῦ δὲ γενομένου καὶ φθορᾶς τὸν\nἑαυτοῦ μονογενῆ υἱὸν Κρόνος Οὐρανῷ τῷ πατρὶ ὁλο-\n καρποῖ, καὶ τὰ αἰδοῖα περιτέμνεται, ταυτὸν ποιῆσαι\nκαὶ τοὺς ἅμ᾿ αὐτῷ συμμάχους καταναγκάσας,"
    },
    "1.34": {
      "book": "1",
      "section": "34",
      "text": "καὶ\nμετ᾿ οὐ πολὺ ἕτερον αὐτοῦ παῖδα ἀπὸ ῾Ρέας ὀνομαζό-\n\n\nμένον Μοὐθ ἀποθανόντα ἀφιεροῖ. Θάνατον δὲ\nκαὶ Πλούτωνα Φοίνικες ὀνομάζουσι."
    },
    "1.35": {
      "book": "1",
      "section": "35",
      "text": "καὶ ἐπὶ\nτούτοις ὁ Κρόνος Βύβλον μὲν τὴν πόλιν θεᾷ Βααλτίδι,\nτῇ καὶ Διώνῃ, δίδωσι, Βηρυτὸν δὲ Ποσειδῶνι\n καὶ Καβείροις Ἀγρόταις τε καὶ Ἁλιεῦσιν, οἱ καὶ τὰ \nτοῦ Πόντου λείψανα εἰς τὴν Βηρυτὸν ἀφιέρωσαν."
    },
    "1.36": {
      "book": "1",
      "section": "36",
      "text": "πρὸ δὲ τούτων θεὸς Ταυθὸς μιμησάμενος τῶν\nσυνόντων θεῶν ὄψεις, Κρόνου τε καὶ Δαγῶνος καὶ\nτῶν λοιπῶν, διετύπωσεν τοὺς ἱεροὺς τῶν στοιχείων\nχαρακτῆρας. ἐπενόησε δὲ καὶ τῷ Κρόνῳ παράσημα \nβασιλείας ὄμματα τέσσαρα ἐκ τῶν ἐμπροσθίων καὶ\nὀπισθίων μερῶν, * * * δύο δὲ ἡσυχῆ μύοντα, καὶ ἐπὶ\nτῶν ὤμων πτερὰ τέσσαρα, δύο μὲν ὡς ἱπτάμενα, δύο\nδὲ ὡς ὑφειμένα."
    },
    "1.37": {
      "book": "1",
      "section": "37",
      "text": "τὸ δὲ σύμβολον ἦν, ἐπειδὴ\nΚρόνος κοιμώμενος ἔβλεπε, καὶ ἐγρηγορὼς ἐκοιμᾶτο · \n καὶ ἐπὶ τῶν πτερῶν ὁμοίως, ὅτι ἀναπαυόμενος ἔπτατο\nκαὶ ἱπτάμενος ἀνεπαύετο. τοῖς δὲ λοιποῖς θεοῖς δύο\nἑκάστῳ πτερώματα ἐπὶ τῶν ὤμων, ὡς ὅτι δὴ συνίπτντο\nτῷ Κρόνῳ. καὶ αὐτῷ δὲ πάλιν ἐπὶ τῆς κεφαλῆς\nπτερὰ δύο, ἕν ἐπὶ τοῦ ἡγεμονικωτάτου νοῦ \nκαὶ ἓν ἐπὶ τῆς αἰσθήσεως."
    },
    "1.38": {
      "book": "1",
      "section": "38",
      "text": "ἐλθὼν δὲ ὁ Κρόνος\nεἰς νότου χώραν ἅπασαν τὴν Αἴγυπτον ἔδωκε θεῷ\nΤαυθῷ, ὅπως βασίλειον αὐτῷ γένηται. ταῦτα δὲ\n (φησὶ) πρῶτοι πάντων ὑπεμνηματίσαντο οἶ ἑπτὰ\nπαῖδες Κάβειροι, καὶ ὁ ἴδιος αὐτῶν ἀδελφὸς \nἈσκληπιὸς, ὡς αὐτοῖς ἐνετείλατο θεὸς Ταυθός."
    },
    "1.39": {
      "book": "1",
      "section": "39",
      "text": "ταῦτα πάντα ὁ Θαβίων, ὃς πάμπρωτος τῶν ἀπ’\nαἰῶνος γεγονότων Φοινίκων ἱεροφάντης ἀλληγορῄ\nσας, τοῖς τοῖς τε φυσικοῖς καὶ κοσμικοῖς πάθεσιν\nξας, παρέδωκε τοῖς ὀργεῶσι καὶ τελετῶν κατάρχουσι \nπροφήταις· οἱ δὲ τὸν τῦφον αὔξειν ἐκ παντὸς ἐπι-\nνοοῦντες τοῖς αὐτῶν διαδόχοις παρέδοσαν καὶ τοῖς\n\n\nἐπεισάκτοις· ὣν εἶς ἦν καὶ Εἰσίριος τῶν τριῶν γραμέπεισάκτοις · \nεὑρετὴς, ἀδελφὸς Χνᾶ τοῦ πρώτου] μετονομασθέντος\nΦοίνικος.\""
    },
    "1.40": {
      "book": "1",
      "section": "40",
      "text": "Εἶσ᾿ ἑξῆς αὖθις ἐπιλέγει ‟ Οἱ δὲ Ἑλληνες εὐφυίᾳ πάντας ὑπερβαλλόμενοι\nτὰ μὲν πρῶτα πλεῖστα ἐξιδιώσαντο, εἶτα καὶ τοῖς προκοσμήμασι\nποικίλως ἐξετραγῴδησαν, ταῖς τε τῶν μύθων\nἡδοναῖς θέλγειν ἐπινοοῦντες παντοίως ἐποίκιλλον.\nἔνθεν Ἡσίοδος οἵ τε κυκλικοὶ περιηχημένοι\n θεογονίας καὶ γιγαντομαχίας καὶ Τιτανομαχίας ἔπλασαν\nἰδίας καὶ ἐκτομὰς, οἷς συμπεριφερόμενοι ἐξενίκησαν\nτὴν ἀλήθειαν."
    },
    "1.41": {
      "book": "1",
      "section": "41",
      "text": "σύντροφοι δὲ τοῖς ἐκείνων\nπλάσμασιν αἱ ἀκοαὶ ἡμῶν γενόμεναι , καὶ προληφθεῖσαι \nπολλοῖς αἰῶσιν, ὡς παρακαταθήκην φυλάσσουσιν \n ἣν παρεδέξαντο μυθοποιίαν, καθάπερ καὶ\nἀρχόμενος εἶπον, ἥτις συνεργηθεῖσα χρόνῳ δυσεξίτητον\nαὐτῆς τὴν κατοχὴν εἴργασται, ὥστε τὴν μὲν\nἀλήθειαν δοκεῖν λῆρον , τὸ δὲ τῆς ἀφηγήσεως νόθον\nἀλήθειαν.\""
    },
    "1.42": {
      "book": "1",
      "section": "42",
      "text": "Ταῦτα ἀπὸ τῆς Σαγχουνιάθωνος προκείσθω\nγραφῆς, ἑρμηνευθείσης μὲν ὑπὸ Φίλωνος τοῦ Βυβλίου,\nδοκιμασθείσης δὲ ὡς ἀληθοῦς ὑπὸ τῆς Πορφυρίου\nτοῦ φιλοσόφου μαρτυρίας. ὁ δ’ αὐτὸς ἐν τῷ b\nπερὶ Ἰουδαίων συγγράμματι ἔτι καὶ ταῦτα περὶ τοῦ\n Κρόνου γράφει"
    },
    "1.43": {
      "book": "1",
      "section": "43",
      "text": "‟ Ταυθὸς, ὃν Αἰγύπτιοι Θωὺθ προσαγορεύουσι,\nσοφίᾳ διενεγκὼν παρὰ τοῖς Φοίνιξι, πρῶτος τὰ\nκατὰ τὴν θεοσέβειαν ἐκ τῆς τῶν χυδαίων ἀπειρίας\nεἰς ἐπιστημονικὴν ἐμπειρίαν διέταξεν. ᾧ μετὰ γενεὰς\n πλείους θεὸς Σουρμουβηλὸς Θουρώ τε ἡ μετονομασθεῖσα\nΕὔσαρθις ἀκολουθήσαντες κεκρυμμένην τοῦ\n\n\nΤαυοῦ καὶ ἀλληγορίαις ἐπεσκιασμένην τὴν θεολογίαν\nἐφώτισαν. \""
    },
    "1.44": {
      "book": "1",
      "section": "44",
      "text": "Καὶ μετὰ βραχέα φησίν ‟Ἔθος ἔθος ἦν τοῖς παλαιοῖς ἐν ταῖς μεγάλαις συμφοραῖς\nτῶν κινδύνων ἀντὶ τῆς πάντων φθορᾶς τὸ \nἠγαπημένον τῶν τέκνων τοὺς κρατοῦντας ἢ πόλεως\nἢ ἔθνους εἰς σφαγὴν ἐπιδιδόναι, λύτρον τοῖς τιμωροῖς\nδαίμοσι· κατεσφάττοντο δὲ οἱ διδόμενοι μυστικῶς.\nΚρόνος τοίνυν, ὃν οἱ Φοίνικες Ἠλον προσαγορεύουσι,\nβασιλεύων τῆς χώρας, καὶ ὕστερον μετὰ τὴν \nτοῦ βίου τελευτὴν εἰς τὸν τοῦ Κρόνου ἀστέρα καθιερωθεὶς\n, ἐξ ἐπιχωρίας νύμφης Ἀνωβρὲτ λεγομένης\n υἱὸν ἔχων μονογενῆ, ὃν διὰ τοῦτο Ἰεδοὺδ ἐκάλουν,\nτοῦ μονογενοῦς οὕτως ἔτι καὶ νῦν καλουμένου\nπαρὰ τοῖς Φοίνιξι) κινδύνων ἐκ πολέμου μεγίστων \nκατειληφότων τὴν χώραν, βασιλικῷ κοσμήσας σχήματι\nτὸν υἱὸν βωμόν τε κατασκευάσας ἄσμενος κατέθυσεν. \""
    },
    "1.45": {
      "book": "1",
      "section": "45",
      "text": "Ὁ δ’ αὐτὸς πάλιν περὶ τῶν Φοινίκων στοιχείων\nἐκ τῶν Σαγχουνιάθωνος μεταβαλὼν θέα ὁποῖά\nφησι περὶ τῶν ἑρπυστικῶν καὶ ἰοβόλων θηρίων, ἃ \nδὴ χρῆσιν μὲν ἀγαθὴν ἀνθρώποις οὐδεμίαν συντελεῖ,\nφθορὰν δὲ καὶ λύμην οἷς ἂν τὸν δυσαλθῆ καὶ χαλεπὸν\nἰὸν ἐγχρίμψειεν ἀπεργάζεται. γράφει δὲ καὶ\nταῦτα πρὸς λέξιν ὧδέ πως λέγων"
    },
    "1.46": {
      "book": "1",
      "section": "46",
      "text": "‟ Τὴν μὲν οὖν τοῦ δράκοντος φύσιν καὶ τῶν \n ὄφενω αὐτὸς ἐξεθείασεν ὁ Ταυθὸς, καὶ μετ’ αὐτὸν\nαὖθις Φοίνικές τε καὶ Αἰγύπτιοι· πνευματικώτατον\nγὰρ τὸ ζῷον πάντων τῶν ἑρπετῶν καὶ πυρῶδες ὑπ’\nαὐτοῦ παρεδόθη· παρ’ ὃ καὶ τάχος ἀνυπέρβλητον\nδιὰ τοῦ πνεύματος παρίστησι , χωρὶς ποδῶν τε καὶ \nχειρῶν ἢ ἄλλου τινὸς τῶν ἔκτοσθεν, δι’ ὧν τὰ λοιπὰ\nζῷα τὰς κινήσεις ποιεῖται· καὶ ποικίλων σχημάτων\n\n\nτύπους ἀποτελεῖ, καὶ κατὰ τὴν πορείαν ἑλικοειδεῖς\nἔχει τὰς ὁρμὰς ἐφ’ ὃ βούλεται τάχος."
    },
    "1.47": {
      "book": "1",
      "section": "47",
      "text": "καὶ πολυχρονιώτατον\nδέ ἐστιν, οὐ μόνον τε ἐκδυόμενον τὸ\nγήρας νεάζειν, ἀλλὰ καὶ αὔξησιν ἐπιδέχεσθαι μείξονα \n πέφυκε· καὶ ἐπειδὰν τὸ ὡρισμένον μέτρον πληρώσῃ,\nεἰς ἑαυτὸν ἀναλίσκεται , ὡς ἐν ταῖς ἱεραῖς ὁμοίως\nαὐτὸς ὁ Ταυθὸς κατέταξε γραφαῖς. διὸ καὶ ἐν ἱεροῖς\nτοῦτο τὸ ζῷον καὶ ἐν μυστηρίοις συμπαρείληπται."
    },
    "1.48": {
      "book": "1",
      "section": "48",
      "text": "εἴρηται δὲ ἡμῖν περὶ αὐτοῦ ἐν τοῖς ἐπιγραφομένοις\n Ἐθωθιῶν ὑπομνήμασιν ἐπὶ πλέον· ἐν οἷς κατασκευάξεται\nὅτι ἀθάνατον εἴη, καὶ ὡς εἰς ἑαυτὸν ἀναλύεται,\nὥσπερ πρόκειται· οὐ γὰρ θνήσκει ἰδίῳ θανάτῳ,\nεἰ μὴ βίᾳ τινὶ πληγὲν, τοῦτο τὸ ζῷον. Φοίνικες \nδὲ αὐτὸ ἀγαθὸν δαίμονα καλοῦσιν· ὁμοίως καὶ Αἰγύπτιοι\n κνὴφ ἐπονομάζουσι · προστιθέασι δὲ αὐτῷ\nἱέρακος κεφαλὴν, διὰ τὸ πρακτικὸν τοῦ ἱέρακος."
    },
    "1.49": {
      "book": "1",
      "section": "49",
      "text": "καί φησιν ὁ Ἐπήεις ἀλληγορῶν , (ὁ ὀνομασθεὶς\nπαρ’ αὐτοῖς μέγιστος ἱεροφάντης καὶ ἱερογραμματεὺς,\nὃν μετέφρασεν Ἄρειος Ἡρακλεοπολίτης) κατὰ λέξιν\n οὕτως · ῾ τὸ πρῶτον ὂν θειότατον ὄφις ἐστὶν ἱέρακος \nἔχων μορφὴν, ἄγαν ἐπίχαρις· ὃς εἰ ἀναβλέψειε, φωτὸς \nτὸ πᾶν ἐπλήρου ἐν τῇ πρωτογόνῳ χώρᾳ αὐτοῦ·\nεἰ δὲ καμμύσειε, σκότος ἐγίνετο,’"
    },
    "1.50": {
      "book": "1",
      "section": "50",
      "text": "ἔμφασιν διδοὺς\nὁ Ἐπήεις ὅτι καὶ διάπυρόν ἐστι διὰ τοῦ φάναι\n ῾διηύγασε᾿ · φωτὸς γὰρ ἴδιόν ἐστι τὸ διαυγάσαι. παρὰ\nΦοινίκων δὲ καὶ Φερεκύδης λαβὼν τὰς ἀφορμὰς\nἐθεολόγησε περὶ τοῦ πιρ᾿ αὐτῷ λεγομένου Ὀφίονος\nθεοῦ καὶ τῶν Ὀφιονιδῶν , περὶ ὧν αὖθις λέξομεν."
    },
    "1.51": {
      "book": "1",
      "section": "51",
      "text": "ἔτι μὴν οἱ Αἰγύπτιοι ἀπὸ τῆς αὐτῆς ἐννοίας τὸν\n κόσμον γράφοντες περιφερῆ κύκλον ἀεροειδῆ καὶ πυρωπὸν\nχαράσσουσι, καὶ μέσα τεταμένον ὄφιν ἱερακόμορφον ·\nκαὶ ἔστι τὸ πᾶν σχῆμα ὡς τὸ παρ’ ἡμῖν\n\n\n θῆτα · τὸν μὲν κύκλον κόσμον μηνύοντες , τὸν δὲ μέσον\nὄφιν συνεκτικὸν τούτου ἀγαθὸν δαίμονα σημαίνοντες."
    },
    "1.52": {
      "book": "1",
      "section": "52",
      "text": "καὶ Ζωροάστρης δὲ ὁ μάγος ἐν τῇ ἱερᾷ\nσυναγωγῇ τῶν Περσικῶν φησι κατὰ λέξιν ῾ ὁ δὲ θεός\nἐστι κεφαλὴν ἔχων ἱέρακος. οὗτός ἐστιν ὁ πρῶτος \nἄφθαρτος, ἀίδιος, ἀγένητος, ἀμερὴς, ἀνομοιότατος,\nἡνίοχος παντὸς καλοῦ, ἀδωροδόκητος , ἀγαθῶν ἀγαθώτατος,\nφρονίμων φρονιμώτατος · ἔστι δὲ καὶ πατὴρ\nεὐνομίας καὶ δικαιοσύνης, αὐτοδίδακτος , φυσικὸς,\nκαὶ τέλειος, καὶ σοφὸς, καὶ ἱεροῦ φυσικοῦ μόνος εὑρετής.᾿ \n τὰ δ’ αὐτὰ καὶ Ὀστάνης φησὶ περὶ αὐτοῦ ἐν\nτῇ ἐπιγραφομένῃ Ὀκτατεύχῳ.\""
    },
    "1.53": {
      "book": "1",
      "section": "53",
      "text": "Πάντες δὲ τὰς ἀφορμὰς παρὰ Ταυθοῦ λαβόντες\nἐφυσιολόγησαν, ὥσπερ πρόκειται. καὶ τὰ μὲν πρῶτα\nστοιχεῖα τὰ διὰ τῶν ὄφεων ναοὺς κατασκευασάμενοι \nἐν ἀδύτοις ἀφιέρωσαν , καὶ τούτοις ἑορτὰς καὶ θυσίας\nἐπετέλουν καὶ ὄργια, θεοὺς τοὺς μεγίστους νομίξοντες\nκαὶ ἀρχηγοὺς τῶν ὅλων. τοσαῦτα καὶ περὶ\nτῶν ὄφεων."
    },
    "1.54": {
      "book": "1",
      "section": "54",
      "text": "Ἀλλὰ γὰρ τὰ μὲν τῆς Φοινίκων θεολογίας \nτοῦτον περιέχει τὸν τρόπον· ἣν ἀμεταστρεπτὶ φεύγειν\nκαὶ τῆς τῶν παλαιόν φρενοβλαβείας τὴν ἴασιν\n μεταδιώκειν ὁ σωτήριος εὐαγγελίζεται λόγος."
    },
    "1.55": {
      "book": "1",
      "section": "55",
      "text": "ὅτι\nδὲ μὴ μῦθοι ταῦτα καὶ ποιητῶν ἀναπλάσματα λανθάνουσάν\nτινα ἐν ὑπονοίαις ἔχοντα θεωρίαν τυγχάνει, \nσοφῶν δὲ καὶ παλαιῶν, ὡς ἂν αὐτοὶ φαῖεν, θεολόγων\nἀληθεῖς μαρτυρίαι, τὰ καὶ ποιητῶν ἁπάντων καὶ λογογράφων\nπρεσβύτερα περιέχουσαι, τό τε πιστὸν τῶν\nλόγων ἐπαγόμεναι ἀπὸ τῆς εἰσέτι δεῦρο ἐν ταῖς κατὰ\nΦοινίκην πόλεσί τε καὶ κώμαις κρατούσης τῶν θεῶν \n προσηγορίας τε καὶ ἱστορίας , τῶν τε παρ’ ἑκάστοις\nἐπιτελουμένων μυστηρίων , δῆλον ἂν εἴη, ὡς μηκέτι\n\n\nχρῆναι τούτων βιαίους ἀνιχνεύειν φυσιολογίας, σαφῆ\nτὸν ἐξ αὐτῶν ἔλεγχον ἐπιφερομένων τῶν πραγμάτων.\nτοιαύτη μὲν οὑν ἡ Φοινίκων θεολογία· ὥρα δὲ μεταβάντας\nκαὶ τὰ Αἰγυπτίων ἐπιθεωρῆσαι."
    },
    "2.1": {
      "book": "2",
      "section": "1",
      "text": "“᾿Αλλ᾿ ἔγνω ὅτι νόμοι σπουδαῖοι καὶ καλῶν \n ζῆλος ἐπιτηδευμάτων εὐσεβῆ καὶ σώφρονα καὶ τὰ δίκαια \nἀσκοῦσαν καὶ τὰ πολέμια ἀγαθὴν ἐξεργάζονται\nπόλιν· ὧν πολλὴν ἔσχε πρόνοιαν, τὴν ἀρχὴν ποιησάμενος\nἀπὸ τῶν περὶ τὰ θεῖα καὶ δαιμόνια σεβασμῶν."
    },
    "2.2": {
      "book": "2",
      "section": "2",
      "text": "ἱερὰ μὲν οὖν καὶ τεμένη καὶ βωμοὺς καὶ ξοάνων \n ἱδρύσεις, μορφάς τε αὐτῶν καὶ σύμβολα καὶ δυνάμεις\nΚαὶ δωρεὰς, αἷς τὸ γένος ἡμῶν εὐηργέτησαν,\nἑορτάς τε ὁποίας τινὰς ἑκάστῳ θεῶν ἢ δαιμόνων\nἄγεσθαι προςήκει καὶ θυσίας, αἷς χαίρουσι γεραιρόμενοι\nπρὸς ἀνθρώπων, ἐκεχειρίας τε αὖ καὶπανηγύρεις\n καὶ πόνων ἀναπαύλας καὶ πάντα τὰ τοιαῦτα\nὁμοίως κατεστήσατο τῶν κρατίστων παρὰ τοῖς Ἕλλησι\nνομίμων."
    },
    "2.3": {
      "book": "2",
      "section": "3",
      "text": "τοὺς δὲ παραδεδομένους περὶ\nαὐτῶν μύθους, ἐν οἷς βλασφημίαι τινές εἰσι περὶ\nαὐτῶν ἢ κατηγορίαι, πονηροὺς καὶ ἀνωφελεῖς καὶ\n ἀσχήμονας ὑπολαβὼν εἶναι καὶ οὐχ ὅτι τῶν θεῶν, \nἀλλ᾿ οὐδ᾿ ἀνθρώπων ἀγαθῶν ἀξίους, ἅπαντας ἐξέβαλε,\nκαὶ παρεσκεύασε τοὺς ἀνθρώπους τὰ κάλλιστα\nπερὶ θεῶν λέγειν τε καὶ φρονεῖν, μηδὲν αὐτοῖς προσανύωας\nἀνάξιον ἐπιτήδευμα τῆς μακαρίας φύσεως."
    },
    "2.4": {
      "book": "2",
      "section": "4",
      "text": "Οὔτε γὰρ Οὐρανὸς ἐκτεμνόμενος ὑπὸ τῶν ἑαυτοῦ\nΠαίδων παρὶ ῾Ρωμαίοις λέγεται οὔτε Κρόνος ἀφανίζων\nτὰς ἑαυτοῦ γονὰς φόβῳ τῆς ἐξ αὐτῶν ἐπιθέσεως,\nουτε Ζεὺς καταλύων τὴν Κρόνου δυναστείαν καὶ\nκατακλείων ἐν τῷ δεσμωτηρίῳ τοῦ Ταρτάρου τὸν \n ἑαυτοῦ πατέρα, οὐδέ γε πόλεμοι καὶ τραύματα καὶ\n4 ᾿Αλλ᾿ ἔγνω —] Dionys. Hal. A. R. 2, 18. P. 272, 10.\nEUSEBIUS I. 7\n\n\nδεσμὰ καὶ θητεῖαι θεῶν παρὰ ἀνθρώποις."
    },
    "2.5": {
      "book": "2",
      "section": "5",
      "text": "ἑορτή\nτε οὐδεμία παρ’ αὐτοῖς μελανείμων ἢ πένθιμος ἄγεται,\nκοπετοὺς ἔχουσα καἰ θρήνους γυναικῶν ἐπὶ θεοῖς\nἀφανιζομένοις, ἃ παρ’ Ἕλλησιν ἐπιτελοῦνται περί τε\nΠερσεφόνης ἁρπαγὴν καὶ Διονύσου πάθη, καὶ ὅσα \nἄλλα τοιαῦτα."
    },
    "2.6": {
      "book": "2",
      "section": "6",
      "text": "οὐδ’ ἂν ἴδοι τις παρ’ αὐτοῖς, καίτοι\nδιεφθαρμένων τῶν ἐθῶν ἤδη, οὐ θεοφορήσεις,\nοὐ κόρυ βάντ’ ίαςμοὺς , οὐ βακχείας καὶ τελετὰς ἀπορρήτους,\nοὐ διαπαννυχισμοὺς ἐν ἱεροῖς θεῶν ἀνδρῶν\nσὺν γυναιξὶν , οὐκ ἄλλο τῶν παραπλησίων τούτοις \nτερατευμάτων οὐδὲν, ἀλλ’ εὐλαβῶς ἅπαντα πραττόμενα\n καὶ λεγόμενα τὰ περὶ τοὺς θεοὺς, ὡς οὔτε παρ’\nἚλλησιν οὔτε παρὰ βαρβάροις."
    },
    "2.7": {
      "book": "2",
      "section": "7",
      "text": "καὶ ὃ πάντων μάλιστα\nἔγωγε τεθαύμακα, καίπερ μυρίων ὅσων εἰς τὴν πόλιν\nἐπεληλυθότων ἐθνῶν, οἶς πολλὴ ἀνάγκη σέβειν \nτοὺς πατρίους θεοὺς τοῖς οἴκοθεν νομίμοις , οὐδενὸς\nεἰς ζῆλον ἐλήλυθε τῶν ξενικῶν ἐπιτηδευμάτων ἡ πόλις\nδημοσίᾳ, ὃ πολλοῖς ἤδη συνέβη παθεῖν, ἀλλὰ καὶ\nεἴ τινα κατὰ χρησμοὺς ἐπεισῆκται ἱερὰ , τοῖς αὐτόθι\nαὐτὰ νομίμοις μεθήρμοσεν, ἅπασαν ἐκβαλοῦσα τερθρείαν \nμυθικὴν, ὥσπερ τὰ τῆς ἱερᾶς θεᾶς ἱερά."
    },
    "2.8": {
      "book": "2",
      "section": "8",
      "text": "θυσίας\nμὲν γὰρ αὐτῇ καὶ ἀγῶνας ἄγουσιν ἀνὰ πᾶν ἔτος\n οἱ στρατηγοὶ κατὰ τοὺς Ῥωμαίων νόμους, ἱερᾶται δ’\nαὐτῆς ἀνὴρ Φρὺξ καὶ γυνὴ Φρυγία, καὶ περιάγουσιν\nἀνὰ τὴν πόλιν οὗτοι μηναγυρτοῦντες , ὥσπερ αὐτοῖς \nἔθος, τύπους τε περικείμενοι τοῖς στήθεσι καὶ καταυλούμενοι\nπρὸς τῶν ἑπομένων τὰ μητρῷα μέλη καὶ\nτύμπανα κροτοῦντες."
    },
    "2.9": {
      "book": "2",
      "section": "9",
      "text": "Ῥωμαίων δὲ τῶν αὐθιγενῶν\nοὔτε μηναγυρτῶν τις οὔτε καταυλούμενος πορεύεται\nδιὰ τῆς πόλεως , ποικίλην ἐνδεδυμένος στολὴν, \nοὔτε ὀργιάζει τὴν θεὸν τοῖς Φρυγίοις ὀργιασμοῖς\n κατὰ νόμον ἢ ψήφισμα βουλῆς. οὕτως εὐλαβῶς ἡ\n\n\nπόλις ἔχει πρὸς τὰ οὐκ ἐπιχώρια ἔθη περὶ θεῶν καὶ\nπάντα ὀττεύεται τῦφον, ᾧ μηδέν ἐστι τὸ εὐπρεπές."
    },
    "2.10": {
      "book": "2",
      "section": "10",
      "text": "καὶ μηδεὶς ὑπολάβῃ με ἀγνοεῖν ὅτι τῶν Ἑλληνικῶν\nμύθων εἰσί τινες ἀνθρώποις χρήσιμοι, οἱ μὲν\n ἐπιδεικνύμενοι τὰ τῆς φύσεως ἔργα διὰ λύπην, οἱ δὲ\nπαραμυθίας ἕνεκα συγκείμενοι τῶν ἀνθρωπίνων\nσυμφορῶν, οἱ δὲ ταραχὰς ἐξαιρούμενοι ψυχῆς καὶ\nδείματα καὶ δόξας καθαιροῦντες οὐχ ὑγιεῖς, οἱ δὲ \nἄλλης τινὸς ἕνεκα συμπλασθέντες ὠφελείας."
    },
    "2.11": {
      "book": "2",
      "section": "11",
      "text": "ἀλλὰ\n καίπερ ἐπιστάμενος ταῦτα οὐδενὸς χεῖρον, ὅμως εὐλαβῶς\nδιάκειμαι πρὸς αὐτοὺς, καὶ τὴν ῾Ρωμαίων μᾶλλον\nἀποδέχομαι θεολογίαν, ἐνθυμούμενος ὅτι τὰ μὲν \nἐκ τῶν Ἑλληνικῶν μύθων ἀγαθὰ μικρά τέ ἐστι καὶ\nοὐ πολλοὺς δυνάμενα ὠφελεῖν, ἀλλὰ μόνον τοὺς ἐξητακότας\n ὧν ἕνεκα γίνεται."
    },
    "2.12": {
      "book": "2",
      "section": "12",
      "text": "σπάνιοι δ᾿ εἰσὶν οἱ\nμετειληφότες ταύτης τῆς φιλοσοφίας· ὁ δὲ πολὺς καὶ\nἀφιλοσόφητος ὄχλος ἐπὶ τὰ χείρω λαμβάνειν φιλεῖ\nτοὺς περὶ αὐτῶν λόγους, καὶ πάσχει θάτερον, ἢ καταφρονεῖ\nτῶν θεῶν, ὡς ἐν πολλῇ κακοδαιμονίᾳ κυλινδουμἐνων\n ἢ τῶν αἰσχίστων τε καὶ παρανομωτάτων \nοὐδενὸς ἀπέχεται, θεοῖς ὁρῶν αὐτὰ προσκείμενα."
    },
    "2.13": {
      "book": "2",
      "section": "13",
      "text": "ἀλλὰ ὑπὲρ μὲν τούτων τοῖς αὐτὸ μόνον τὸ θεωρητικὸν\nτῆς φιλοσοφίας μέρος ἀσκοῦσιν ἀφείσθω\nσκοπεῖν, τῆς δὲ ὑπὸ ῾Ρωμύλου κατασταθείσης πολιτείας\n καὶ τάδε ἡγησάμην ἱστορίας ἄξια.” Τὰ μὲν δὴ παραστάντα τοῖς κρατίστοις τῶν φιλοσόφων\nκαὶ τοῖς παλαιοῖς καὶ πρώτοις τῆς ῾Ρωμαίων\nἡγεμονίας περὶ τῆς Ἑλληνικῆς θεολογίας τοιαῦτα ἦν,\nοὐδαμῶς φυσιολογίας ἐν τοῖς περὶ θεῶν μύθοις πα- \n ραδεχόμενα, οὐδέ γε τὰς σεμνοφανεῖς καὶ σοφιστικὰς\nτερθρείας. ἡμεῖς γε μὴν ἐπείπερ ἅπαξ ὡρμήθημεν\nκαὶ ἐπὶ τὸν τούτων ἔλεγχον, φέρε τὰς ἑρμηνείας αὐ-\n\n\nτῶν καὶ θεωρίας, τί ποτε ἄρα σεμνὸν καὶ θεοπρεπὲς\nἐπικομίζονται, κατίδωμεν, μηδὲν μὲν ἐξ ἡμῶν, πάντα\nδὲ ταῖς αὐτῶν φωναῖς συγχρώμενοι, ὡς ἂν παρ᾿ αὐτῶν\nαὖθις τὰ αὐτῶν οἰκεῖα καταμάθωμεν."
    },
    "2.14": {
      "book": "2",
      "section": "14",
      "text": "τοσαύτη δ’\nἄρα συνεῖχεν αὐτοὺς φρενῶν ἀποπληξία , ὡς μηδὲν\nτῶν πλημμελουμένων τοῖς θεολογουμένοις ὑπολογίξεσθαι,\nμηδ’ ἐρυθριᾶν ἐπὶ τοῖς αἰσχρῶς περὶ αὐτῶν\n φημιζομένοις, τὰ πάντα δὲ τοὺς ἄνδρας διὰ τὰς παρ’\nαὐτῶν παρεχομένας ὠφελείας, ἢ καὶ διὰ τὰς τότε\nπρῶτον συνισταμένας δυναστείας τε καὶ τυραννίδας\nἀποθαυμάζειν."
    },
    "2.15": {
      "book": "2",
      "section": "15",
      "text": "νόμων γοῦν , ὥσπερ ἔφην ἤδη\nπρότερον, μηδέπω τότε ἐν ἀνθρώποις πολιτευομένων,\n μηδ’ ἐπὶ τοῖς ἁμαρτανομένοις τιμωρίας ἐπῃωρημένης, \nμοιχείας καὶ ἀρρένων φθορὰς, ἐκθέσμους τε καὶ παρανόμους\nγάμους, μιαιφονίας τε καὶ πατροκτονίας,\n\n\nτέκνων τε καὶ ἀδελφῶν σφαγὰς , ναὶ μὴν καὶ πολέμους\nκαὶ στάσεις πεπραγμένας ὄντως τοῖς οἰκείοις\nπροστάταις, οὓς θεοὺς ἡγοῦντό τε καὶ ἀπεκάλουν,\nὥσπερ ἐν μέρει κατορθωμάτων καὶ ἀνδραγαθίας\nἀπεμνημόνευον, τὴν τούτων μνήμην ὡς σεμνῶν καὶ \nἀνδρείων τοῖς ὀψιγόνοις ἀπολιπόντες."
    },
    "2.16": {
      "book": "2",
      "section": "16",
      "text": "Τοιαῦτα ἦν τὰ τῆς παλαιᾶς θεολογίας, ἣν\n μεταβαλόντες νέοι τινὲς, χθὲς καὶ πρώην ἐπιφυέντες,\nλογικώτερόν τε φιλοσοφεῖν αὐχοῦντες, τὴν δὴ φυσικωτέραν\nτῆς περὶ θεῶν ἱστορίας δόξαν εἰσηγήσαντο, \nσεμνοτέρας εὺρεσιλογίας τοῖς μύθοις προσεπινοήσαντες,\nκαὶ μήτε πάντη τῶν προπατόρων τὸ πλημμελὲς\nτῆς δυσσεβείας ἐκφυγόντες μήτ’ αὖ πάλιν τὴν αὐτόθεν\nπροφαινομένην τῶν θεολογουμένων μοχθηρίαν\nὑπομείναντες."
    },
    "2.17": {
      "book": "2",
      "section": "17",
      "text": "θεραπεῦσαι δ’ οὖν ὅμως οἵδε τὸ \nπατρικὸν ἁμάρτημα προθυμηθέντες ἐπὶ φυσικὰς διηγήσεις\n καὶ θεωρίας τοὺς μύθους μετεσκευάσαντο, τὰ\nθρεπτικὰ καὶ αὐξητικὰ τῆς τῶν σωμάτων φύσεως\nταῦτ’ εἶναι τὰ διὰ τῶν μύθων δηλούμενα ὡς δὴ μυστικώτερον\nκομπάσαντες."
    },
    "2.18": {
      "book": "2",
      "section": "18",
      "text": "ἔνθεν ἀνιόντες καὶ \nοἵδε τὰ στοιχεῖα τοῦ κόσμου θεοὺς ἐπεφήμισαν , οὐκ\nαὐτὸ μόνον ἥλιον καὶ σελήνην καὶ ἄστρα, προσέτι δὲ\nγῆν καὶ ὕδωρ, ἀέρα τε καὶ πῦρ, τά τε ἐκ τούτων\nσυγκρίματά τε καὶ ἀποτελέσματα, ναὶ μὴν καὶ τοὺς\nὡραίους ἀπὸ τῆς γῆς καρποὺς, καὶ τὰ λοιπὰ τῆς ξηρᾶς \nκαὶ ὑγρὰς τροφῆς βλαστήματα , ἃ καὶ αὐτὰ, ὡς\nἂν τῆς τῶν σωμάτων ζωῆς αἴτια, Δήμητρα καὶ Κόρην\n  καὶ Διόνυσον καὶ ὅσα ἄλλα τούτοις ἐμφερῆ\nπροσειπόντες τεθειάκασι, βεβιασμένον καὶ οὐκ ἀληθῆ\nτῶν μύθων τὸν καλλωπισμὸν εἰσηγησάμενοι."
    },
    "2.19": {
      "book": "2",
      "section": "19",
      "text": "ἀλλ’ οὗτοι μὲν ὀψέ ποτε, ὡς ἂν ἐπαισχυνόμενοι\nτὰς τῶν προγόνων θεολογίας, οἴκοθεν ἃς ἕκαστος\n\n\nἐφεῦρε σεμνολογίας τοῖς περὶ θεῶν μύθοις προσεπενόησαν,\nκινεῖν τὰ πάτρια τολμῶντος οὐδενὸς, περὶ\nπολλοῦ δὲ τὴν ἀρχαιότητα καὶ τὴν συνήθη καὶ σύντροφον\nἐκ παίδων ἀγωγὴν τιμώμενοι."
    },
    "2.20": {
      "book": "2",
      "section": "20",
      "text": "οἵ γε\n μὴν τούτων πρεσβύτεροι ἐν ἴσῳ τῇ τῶν ἀνδρῶν θεοποιίᾳ\nκαὶ τὰς τῶν ἀλόγων ζῴων ἐκθεώσεις διετάξαντο\nδιὰ τὸ καὶ ἐξ αὐτῶν χρήσιμον κατὰ τὰς πρόσθεν\nἀποδοθείσας αἰτίας, καὶ τοῖς ἀλόγοις θηρίοις τὰς \nἴσας ἀφιέρωσαν θρησκείας, σπονδαῖς καὶ θυσίαις\n καὶ μυστικαῖς τελεταῖς, ὕμνοις τε καὶ ᾠδαῖς, ὁμοίως\nτοῖς τεθεοποιημένοις ἀνδράσι καὶ τὰς τούτων τιμὰς\nἐπάραντες· εἰς τοσοῦτον δὲ ἄρα κακῶν ἤλαυνον ὡς\nδι’ ὑπερβολὴν ἡδυπαθείας ἀκρατοῦς τὰ ὁλκὰ πρὸς\nαἰσχρουργίαν μέρη τοῦ σώματος τά τε ἀκόλαστα ἐν\n ἀνθρώποις πάθη ταῖς ἰσοθέοις ἐκθειάσαι τιμαῖς, μηδὲν\nτὸ παράπαν ἐν τούτοις χρῆναι σεμνολογεῖν τῶν\nδὴ θεολόγων αὐτῶν ἀποφηναμένων."
    },
    "2.21": {
      "book": "2",
      "section": "21",
      "text": "Τηρητέον γοῦν ὡς ὅτι μάλιστα οἶ παλαίτατοι\nοὐδέν τι πλέον τῆς ἱστορίας εἰδότες, μόνοις δὲ\n τοῖς μύθοις προσανέχοντες ἐμαρτυρήθησαν. πλὴν \nἀλλ’ ἐπείπερ ἅπαξ ὡρμήθημεν καὶ τὰ σεμνὰ καὶ\nἀπόρρητα τῶν γενναίων φιλοσόφων κατασκοπῆσαι,\nφέρε καὶ ταῦτα ἐπιθεωρήσωμεν, ὡς ἂν μὴ δοκοίημεν\nἀγνοεῖν καὶ τὰς θαυμαστὰς αὐτῶν φυσιολογίας."
    },
    "2.22": {
      "book": "2",
      "section": "22",
      "text": "πρὶν δὲ τὴν ἔκθεσιν ποιήσασθαι τούτων , ἐμοὶ\nδοκεῖ προεπισημήνασθαι καὶ τὴν αὐτῶν τῶν θαυμαστῆν\nφιλοσόφων κἀν τούτοις πρὸς ἑαυτοὺς ἐναντιολογίαν.\nοἷ μὲν γὰρ τηνάλλως διηγοῦνται καὶ κατὰ\nτὸ παραστὰν ἑκάστοις ἰδίως ἀποφαίνονται · οὐδὲ γὰρ\n ἀλλήλοις σύμφωνα φυσιολογοῦσιν · οἱ δὲ εὐγνωμονέστερον \nτὸ σύμπαν ἀναιροῦσιν, καὶ τῆς οἰκείας πολιτείας\nοὐ μόνον τὰς ἀπρεπεῖς περὶ θεῶν διηγήσεις,\n\n\nἀλλὰ καὶ τὰς τούτων ἑρμηνείας ἀπελαύνουσιν· ἔστι\nδ’ ὅτε φόβῳ τῆς ἀπὸ τῶν νόμων τιμωρίας τοὺς μύθους\nὑποκορίζονται."
    },
    "2.23": {
      "book": "2",
      "section": "23",
      "text": "ἄκουε δ’ οὖν αὐτῶν τῶν\nἙλλήνων δι’ ἑνὸς τοῦ πάντων ἀρίστου τοτὲ μὲν\nἐξωθοῦντος , τοτὲ δ’ αὖ πάλιν εἰσποιουμένου τοὺς \n μύθους. ὁ δ’ οὖν θαυμάσιος αὐτῶν Πλάτων’ , ὅτε\nμὲν τὴν οἰκείαν ἀπογυμνοῖ προαίρεσιν , τολμηρότερον\nἀπαγορεύει καθόλου περὶ θεῶν τοιαῦτα φρονεῖν\nτε καὶ λέγειν οἷα τοῖς παλαιοῖς εἴρηται, εἴτε περιέχοιέν\nτι λεληθὸς ἐν ὑπονοίαις δηλούμενον, εἴτε \nἐκτὸς πάσης ὑπονοίας λέγοιτο· ὅτε δὲ τοὺς νόμους\nὑποκορίζεται , καὶ δεῖν φησι τοῖς περὶ θεῶν μύθοις\nπιστεύειν, ὡς μηδὲν ἔχουσιν ἐν ὑπονοίαις ἐξ αὐτῶν\nδηλούμενον."
    },
    "2.24": {
      "book": "2",
      "section": "24",
      "text": "ἤδη δέ ποτε τῶν παλαιῶν μύθων\nτὴν οἰκείαν θεολογίαν ἀφορίσας, περί τε οὐρανοῦ \nκαὶ ἡλίου καὶ σελήνης καὶ ἄστρων, καὶ ἔτι περὶ τοῦ\n σύμπαντος κόσμου , καὶ τῶν τούτου μερῶν κεχωρισμένως\nφυσιολογήσας, ἰδίως πάλιν καὶ ἀφωρισμένως\nπερὶ τῶν πάλαι γενεαλογηθέντων θεῶν ὧδέ πως αὐτοῖς\nῥήμασιν ἐν τῷ Τιμαίῳ διέξεισιν"
    },
    "2.25": {
      "book": "2",
      "section": "25",
      "text": "Ἀθηνᾶ μὲν οὖν τὴν καρδίαν τοῦ Διονύσου\nὑφελομένη Πάλλας ἐκ τοῦ πάλλειν τὴν καρδίαν\nπροσηγορεύθη· οἱ δὲ Τιτᾶνες, οἶ καὶ διασπάσαντες\nαὐτὸν, λέβητά τινα τρίποδι ἐπιθέντες, καὶ\n τοῦ Διονύσου ἐμβαλόντες τὰ μέλη , καθήψουν πρότερον,\nἔπειτα ὀβελίσκοις\nἀμπείραντες ὑπείρεχον Ἡφαίστοιο."
    },
    "2.26": {
      "book": "2",
      "section": "26",
      "text": "Ζεὺς δ’ ὕστερον ἐπιφανεὶς — εἰ θεὸς ἦν , τάχα\nπου τῆς κνίσης τῶν ὀπτωμένων κρεῶν μεταλαβὼν,\n ἧς δὴ τὸ γέρας λαχεῖν ὁμολογοῦσιν ὑμῶν οἱ θεοὶ — \nκεραυνῷ τοὺς Τιτάνας αἰκίζεται καὶ τὰ μέλη τοῦ\nΔιονύσου Ἀπόλλωνι τῷ παιδὶ παρακατατίθεται καταθάψαι.\nὁ δὲ, οὐδὲ γὰρ ἠπείθησε Διὶ, εἰς τὸν Παρνασὸν\nφέρων κατατίθεται διεσπασμένον τὸν νεκρόν."
    },
    "2.27": {
      "book": "2",
      "section": "27",
      "text": "Εἰ θέλεις δ’ ἐποπτεῦσαι καὶ τὰ Κορυβάντων\nὄργια, τὸν τρίτον ἀδελφὸν ἀποκτείναντες οὗτοι\nτὴν κεφαλὴν τοῦ νεκροῦ φοινικίδι ἐπεκαλυψάτην,\nκαὶ καταστέψαντες ἐθαψάτην , φέροντες ἐπὶ χαλκῆς\nἀσπίδος ὑπὸ τἀς ὑπωρείας τοῦ Ὀλύμπου."
    },
    "2.28": {
      "book": "2",
      "section": "28",
      "text": "καὶ c\n ταῦτ’ ἔστι τὰ μυστήρια, συνελόντι φάναι, φόνοι καὶ\nτάφοι · οἶ δ’ ἱερεῖς οἶ τῶνδε, οὓς ἀνακτοτελέστας οἷς\nμέλον καλοῦσι, προσεπιτερατεύονται τῇ συμφορᾷ,\nὁλόριξον ἀπαγορεύοντες σέλινον ἐπὶ τραπέζης τιθέναι ·\nοἴονται γὰρ δὴ ἐκ τοῦ αἵματος τοῦ ἀπορρυέντος\n τοῦ Κορυβαντικοῦ τὸ σέλινον ἐκπεφυκέναι · ὥσπερ\nἀμέλει καὶ αἱ θεσμοφοριάζουσαι τοὺς τῆς ῥοιᾶς κόκκους\nπαραφυλάττουσιν ἐσθίειν · τοὺς γὰρ ἀποπεπτω-\n\n\nκότας χαμαὶ ἐκ τῶν τοῦ Διονύσου αἵματος σταγόνων\nβεβλαστηκέναι νομίζουσι τἀς ῥοιάς."
    },
    "2.29": {
      "book": "2",
      "section": "29",
      "text": "Καβείρους δὲ\n τοὺς Κορύβαντας καλοῦντες καὶ τελετὴν Καβειρικὴν\nκαταγγέλλουσιν. αὐτὼ γὰρ δὴ τούτω τὼ ἀδελφοκτόνω\nτὴν κίστην ἀνελομένω, ἐν ᾑ τὸ τοῦ Διονύσου αἰδοῖον \nἀπέκειτο, εἰς Τυρρηνίαν κατήγαγον, εὐκλεοῦς\nἔμποροι φορτίου · κἀνταῦθα διετριβέτην φυγάδε ὄντε,\nτὴν πολυτίμητον εὐσεβείας διδασκαλίαν , αἰδοῖα καὶ\nκίστην θρησκεύειν παραθεμένω Τυρρηνοῖς· δι’ ἣν\nαἰτίαν οὐκ ἀπεικότως τὸν Διόνυσον προσαγορεύεσθαί \nτινες Ἄττιν θέλουσιν, αἰδοίων ἐστερημένον. \""
    },
    "2.30": {
      "book": "2",
      "section": "30",
      "text": "‟ Καὶ τί θαυμαστὸν εἰ Τυρρηνοὶ οἶ βάρβαροι\nαἰσχροῖς οὕτω τελίσκονται παθήμασιν, ὅπου γε Ἀθηναίοις\n ναίοις καὶ τῇ ἄλλῃ Ἑλλάδι, αἰδοῦμαι καὶ λέγειν, αἰσχύνης\n ἔμπλεως ἡ περὶ τὴν Δῃῶ μυθολογία;"
    },
    "2.31": {
      "book": "2",
      "section": "31",
      "text": "ἀλωμένη \nγὰρ ἡ Δῃῶ κατὰ ζήτησιν τῆς θυγατρὸς τῆς\nΚόρης περὶ τὴν Ἐλευσῖνα — τῆς Ἀττικῆς ἐστι τοῦτο\nτὸ χωρίον — ἀποκάμνει, καὶ φρέατι ἐπικαθίζει λυπουμένη.\nτοῦτο τοῖς μυουμένοις ἀπαγορεύεται εἰσέτι\nκαὶ νῦν, ἔνα μὴ δοκοῖεν οἶ τετελεσμένοι μιμεῖσθαι \nτὴν ὀδυρομένην."
    },
    "2.32": {
      "book": "2",
      "section": "32",
      "text": "ᾤκουν δὲ τηνικάδε τὴν Ἐλευσῖνα\nοἶ γηγενεῖς· ὀνόματα αὐτοῖς Βαυβὼ καὶ Δυσαὐλης\nκαὶ Τριπτόλεμος , ἔτι δὲ Εὔμολπός τε καὶ Εὐβουλεύς ·\nβουκόλος ὁ Τριπτόλεμος ἦν, ποιμὴν δὲ ὁ\n Εὔμολπος, συβώτης δὲ ὁ Εὐβουλεύς· ἀφ’ ὧν τὸ Εὐμολπιδῶν \nκαὶ τὸ κηρύκων τὸ ἱεροφαντικὸν δὴ τοῦτο\nἈθήνησι γένος ἤνθησε."
    },
    "2.33": {
      "book": "2",
      "section": "33",
      "text": "καὶ δὴ — οὐ γὰρ ἀνήσω\nμὴ οὐχὶ εἰπεῖν — ξενίσασα ἡ Βαυβὼ τὴν Δῃῶ ὀρέγει\nκυκεῶνα αὐτῇ. τῆς δὲ ἀναινομένης λαβεῖν καὶ\nπιεῖν οὐκ ἐθελούσης — πενθήρης γὰρ ἦν — περιαλγὴς \nἡ Βαυβὼ γενομένη, ὡς ὑπεροραθεῖσα δῆθεν,\nἀναστέλλεται τὰ αἰδοῖα καὶ ἐπιδεικνύει τῇ θεῷ, ἡ\n\n\nδὲ τέρπεται τῇ ὄψει ἡ Δῃῶ, καὶ μόλις ποτὲ δέχεται \nτὸ ποτὸν, ἡσθεῖσα τῷ θεάματι. \""
    },
    "2.34": {
      "book": "2",
      "section": "34",
      "text": "Ταῦτά ἐστι τὰ κρύφια τῶν Ἀθηναίων μυστήρια,\nταῦτά τοι καὶ Ὀρφεὺς ἀναγράφει. παραθήσομαι\n δέ σοι αὐτὰ τοῦ Ὀρφέως τὰ ἔπη, ἵν ἔχῃς μάρτυρα\nτῆς ἀναισχυντίας τὸν μυσταγωγόν·\nὣς εἰποῦσα πέπλους ἀνεσύρατο, δεῖξε δὲ πάντα\nσώματος οὐδὲ πρέποντα τύπον· παῖς δ’ ἦεν Ἴακχος,\nχειρί τέ μιν ῥίπτασκε γελῶν Βαυβοῦς ὑπὸ κόλποις \n ἡ δ’ ἐπεὶ οὑν μείδησε θεὰ, μείδησ’ ἐνὶ θυμῷ,\nδέξατο δ’ αἰόλον ἄγγος , ἐν ᾧ κυκεὼν ἐνέκειτο."
    },
    "2.35": {
      "book": "2",
      "section": "35",
      "text": "κἄστι τὸ σύνθημα Ἐλευσινίων μυστηρίων ῾ ενήστευσα.\nἔπιον τὸν κυκεῶνα, ἔλαβον ἐκ κίστης, ἐργασάμενος\nἀπεθέμην εἰς κάλαθον, καὶ ἐκ καλάθου εἰς\n κίστην.’ καλά γε τὰ θεάματα καὶ θεᾷ πρέποντα."
    },
    "2.36": {
      "book": "2",
      "section": "36",
      "text": "Ἄξια μὲν οὖν νυκτὸς τὰ τελέσματα καὶ πυρὸς\nκαὶ τοῦ μεγαλήτορος , μᾶλλον δὲ ματαιόφρονος\nἘρεχθειδῶν δήμου, πρὸς δὲ καὶ τῶν ἄλλων Ἑλλήνων,\nοὕστινας μένει τελευτήσαντας ἅσσα οὐδὲ ἔλπονται."
    },
    "2.37": {
      "book": "2",
      "section": "37",
      "text": "τίσι δὲ μαντεύεται Ἡράκλειτος ὁ Ἐφέσιος ;\nνυκτιπόλοις , μάγοις, βάκχοις, Λήναις, μύσταις· τούτοις\nἀπειλεῖ τὰ μετὰ θάνατον, τούτοις μαντεύεται τὸ\nπῦρ· τὰ γὰρ νομιζόμενα κατ’ ἀνθρώπους μυστήρια \nἀνιερωστὶ μυεῦνται."
    },
    "2.38": {
      "book": "2",
      "section": "38",
      "text": "νόμος οὖν καὶ ὑπόληψις\n κενὴ καὶ τοῦ δράκοντος τὰ μυστήρια ἀπάτη τίς ἐστι\nθρησκευομένη τὰς ἀμυήτους ὄντως μυήσεις καὶ τὰς\nἀνοργιάστους τελετὰς εὐσεβείᾳ νόθῳ προτρεπομένων."
    },
    "2.39": {
      "book": "2",
      "section": "39",
      "text": "οἷαι δὲ καὶ αἶ κίσται αἶ μυστικαί; — δεῖ γὰρ ἀπογυμνῶσαι\nτὰ ἅγια αὐτῶν καὶ τὰ ἄρρητα ἐξειπεῖν — οὐ\n σησαμαῖ ταῦτα καὶ πυραμίδες καὶ τολύπαι καὶ πόπανα\nπολυόμφαλα, χόνδροι τε ἁλῶν, καὶ δράκων ὄργιον\nΔιονύσου Βασσάρου ; οὐχὶ δὲ ῥοιαὶ, πρὸς τοῖσδε \n\n\nκαὶ καρδίαι, νάρθηκές τε καὶ κιττοὶ, πρὸς δὲ καὶ\nφθόις καὶ μήκωνες; ταῦτ’ ἔστιν αὐτῶν τὰ ἅγια."
    },
    "2.40": {
      "book": "2",
      "section": "40",
      "text": "καὶ προσέτι τῆς Θέμιδος τὰ ἄρρητα σύμβολα,\nὀρίγανον, λύχνος, ξίφος, κτεὶς γυναικεῖος , ὅς ἐστιν\nεὐφήμως καὶ μυστικῶς μόριον γυναικεῖον. ὢ τῆς \nἐμφανοῦς ἀναισχυντίας · πάλαι μὲν ἀνθρώποις σωφρονοῦσιν\nἐπικάλυμμα ἡδονῆς νὺξ ἦν σιωπωμένη,\nνυνὶ δὲ τοῖς μυουμένοις ἡ ἱερὰ τῆς ἀκρασίας νύξ ἐστι\nλαλουμένη, καὶ τὸ πῦρ ἐλέγχει τὰ πάθη δᾳδουχούμενον."
    },
    "2.41": {
      "book": "2",
      "section": "41",
      "text": "ἀπόσβεσον, ὦ ἱεροφάντα, τὸ πῦρ · αἰδέσθητι \n , δᾳδοῦχε , τὰς λαμπάδας · ἐλέγχει σου τὸν\nἼακχον τὸ φῶς· ἐπίτρεψον ἀποκρύψαι τῇ νυκτὶ τὰ\nμυστήρια· σκότει τετιμήσθω τὰ ὄργια. τὸ πῦρ οὐχ\nὑποκρίνεται · ἐλέγχειν καὶ κολάζειν κελεύεται.’"
    },
    "2.42": {
      "book": "2",
      "section": "42",
      "text": "‟ Ταῦτα τῶν ἀθέων τὰ μυστήρια. ἀθέους δὲ \nεἰκότως ἀποκαλῶ τούτους, οἳ τὸν μὲν ὄντως ὄντα\nθεὸν ἠγνοήκασι , παιδίον δὲ ὑπὸ Τιτάνων διασπώμενον\n καὶ γύναιον πενθοῦν καὶ μόρια ἄρρητα ὡς\n ἀληθῶς ὑπὸ αἰσχύνης ἀναισχύντως σέβουσι , διττῇ\nἐνισχημένοι τῇ ἀθεότητι · προτέρᾳ μὲν, καθ’ ἣν ἀγνοοῦσι \nτὸν θεὸν, τὸν ὄντως ὄντα μὴ γνωρίζοντες θεὸν,\nἑτέρᾳ δὲ καὶ δευτέρᾳ ταύτῃ δὴ τῇ πλάνῃ τοὺς οὐκ\nὄντας ὡς ὄντας νομίζοντες , καὶ θεοὺς τούτους ὀνομάξοντες\nτοὺς οὐκ ὄντως ὄντας, μᾶλλον δὲ οὐδὲ ὄντας,\nμόνου δὲ τοῦ ὀνόματος τετυχηκότας.\" Τοσαῦτα καὶ οὗτος."
    },
    "2.43": {
      "book": "2",
      "section": "43",
      "text": "συνεῖναι δὲ αὐτῇ Μαρσύαν,\nὃν εἰς ἅμιλλαν περὶ μουσικῆς ἐλθόντα τῷ Ἀπόλλωνι\nκαὶ ἡττηθέντα ζῶντα ὑπὸ τοῦ Ἀπόλλωνος ἐκδαρῆναι."
    },
    "2.44": {
      "book": "2",
      "section": "44",
      "text": "τὸν δὲ Ἀπόλλωνα ἐρασθέντα τῆς Κυβέλης\nσυμπλακῆναι αὐτῇ μέχρι τῶν Ὑπερβορέων,\nκελεῦσαί τε θάψαι τὸ Ἄττιδος σῶμα καὶ τιμὰν ὡς\nθεὸν τὴν Κυβέλην. διόπερ εἰσέτι καὶ σήμερον τοὺς\nΦρύγας τοῦτο ποιεῖν, θρηνοῦντας τοῦ μειρακίου τὸν \n θάνατον, βωμούς τε ἱδρυσαμένους θυσίαις Ἄττιν τε\nκαὶ τὴν Κυβέλην τιμᾶν."
    },
    "2.45": {
      "book": "2",
      "section": "45",
      "text": "ὕστερον δὲ ἐν Πισινοῦντι\nτῆς Φρυγίας κατασκευάσαι νεὼν πολυτελῆ,\nκαὶ τιμὰς καὶ θυσίας καταδεῖξαι μεγαλοπρεπεστάτις.”"
    },
    "2.46": {
      "book": "2",
      "section": "46",
      "text": "“Μετὰ δὲ τὴν Ὑπερίονος τελευτὴν τοὺς Οὐρανοῦ \nπαῖδας διελέσθαι τὴν βασιλείαν, ὧν ὑπάρχειν\nἐπιφανεστάτους Ἄτλαντα καὶ Κρόνον. τούτων δὲτὸν\nἌτλαντα λαβεῖν τοὺς παρὰ τὸν Ὠκεανὸν τόπους γενόμενον\nἀστρολόγον ἄριστον· ὑπάρξαι δὲ αὐτῶ καὶ\nθυγατέρας ἑπτὰ, τὰς καλουμένας Ἀτλαντίδας. ταύ- \n τας δὲ μιγείσας τοῖς εὐφυεστάτοις θεοῖς ἀρχηγοὺς\nκαταστῆναι τοῦ πλείστου γένους, τεκούσας δ᾿ ἀρε-\n\n\nτὴν θεοὺς καὶ ἥρωας, ὧν τὴν πρεσβυτάτην Μαῖαν\nΔιὶ μιγεῖσαν τεκνοποιῆσαι τὸν Ἑρμῆν. \""
    },
    "2.47": {
      "book": "2",
      "section": "47",
      "text": "‟ Τὸν δὲ Κρόνον διαφέροντα πλεονεξίᾳ καὶ\nἀσελγείᾳ γῆμαι τὴν ἀδελφὴν Ῥέαν, ἐξ ἧς γεννῆσαι\n τὸν Δία. γεγονέναι δὲ καὶ ἕτερον Δία, τὸν ἀδελφὸν\nμῖν Οὐρανοῦ, τῆς δὲ Κρήτης βασιλεύσαντα, τῇ δόξῃ\nπο)ὺ λειπόμενον τοῦ μεταγενεστέρου."
    },
    "2.48": {
      "book": "2",
      "section": "48",
      "text": "τοῦτον\nμὲν οὖν βασιλεῦσαι τοῦ σύμπαντος κόσμου , τὸν δὲ\nτῆς Κρήτης, καὶ δέκα παῖδας γεννῆσαι τοὺς ὀνομασθένιας\n Κουρῆτας. δείκνυσθαι δὲ αὐτοῦ φασιν εἰσέτι\nνῦν τάφον ἐν Κρήτῃ."
    },
    "2.49": {
      "book": "2",
      "section": "49",
      "text": "δυναστεῦσαι δὲ τὸν \nΚρόνον κατὰ Σικελίαν καὶ Λιβύην καὶ Ἰταλίαν.\nτούτου δὲ γενόμενον τὸν Δία τὸν ἐναντίον τῷ πατρὶ\nβίον ζηλῶσαι. διαδέξασθαι δὲ αὐτὸν τὴν βασιλείαν\n οἱ μέν φασιν ἑκόντος τοῦ πατρὸς παραχωρήσαντος,\nοἱ δὲ ὑπὸ τῶν ὄχλων αἱρεθέντα διὰ τὸ μῖσος τὸ πρὸς\nτὸν πατέρα."
    },
    "2.50": {
      "book": "2",
      "section": "50",
      "text": "ἐπιστρατεύσαντος δὲ ἐπ’ αὐτὸν τοῦ\nΚρόνου μετὰ τῶν Τιτάνων κρατῆσαι μάχῃ τὸν Δία\nκαὶ ἐπελθεῖν πᾶσαν τὴν οἰκουμένην. διενεγκεῖν δὲ\n κύτὸν σώματος ῥώμῃ καὶ ταῖς ἄλλαις ἀρεταῖς, σπουήν \nτε ποιεῖσθαι πᾶσαν εἰς κόλασιν μὲν τῶν ἀσεβῶν,\nἐεργεσίας δὲ τῶν ἀγαθῶν, ἀνθ’ ὧν μετὰ τὴν ἐξ ἀνθώπων\nμετάστασιν ὀνομασθῆναι Ζῆνα, διὰ τὸ δοκν \nτοῦ καλῶς ζῆν αἴτιον γενέσθαι τοῖς ἀνθρώποις."
    },
    "2.51": {
      "book": "2",
      "section": "51",
      "text": "τῶν μὲν οὖν παρὰ τοῖς Ἀτλαντείοις θεολογουμνων\nτὰ κεφάλαια ταῦτά ἐστι. τούτοις δέ φασι καὶ\nτς Ἕλληνας συγχρῆσθαι. \""
    },
    "2.52": {
      "book": "2",
      "section": "52",
      "text": "Ταῦτα ὁ Διόδωρος ἐν τῇ τρίτῃ τῶν ἱστοριν.\nὁ δ’ αὐτὸς καὶ ἐν τῇ ἕκτῃ ἀπὸ τῆς Εὐημέρου\n τουΜεσσηνίου γραφὴς ἐπικυροῖ τὴν αὐτὴν θεολογίας\nὧδε κατὰ λέξιν φάσκων"
    },
    "2.53": {
      "book": "2",
      "section": "53",
      "text": "῾᾿Περὶ θεῶν τοίνυν διττὰς οἱ παλαιοὶ τῶν\nἀνθρώπων τοῖς μεταγενεστέροις παραδεδώκασιν ἐννοίας.\nτοὺς μὲν γὰρ ἀιδίους καὶ ἀφθάρτους εἶναί\nφασιν, οἶον ἥλιόν τε καὶ σελήνην καὶ τὰ ἄλλα ἄστρα\nτὰ κατ’ οὐρανὸν, πρὸς δὲ τούτοις ἀνέμους καὶ τοὺς \nἄλλους τοὺς τῆς ὁμοίας φύσεως τούτοις τετευχότας·\nτούτων γὰρ ἕκαστον ἀίδιον ἔχειν τὴν γένεσιν καὶ\nτὴν διαμονήν· ἑτέρους δὲ λέγουσιν ἐπιγείους γενέσθαι\nθεοὺς, διὰ δὲ τὰς εἰς ἀνθρώπους εὐεργεσίας\nἀθανάτου τετευχότας τιμῆς τε καὶ δόξης , οἶον ‘Ηρακλέα, \nΔιόνυσον, Ἀρισταῖον , καὶ τοὺς ἄλλους τοὺς\nτούτοις ὁμοίους."
    },
    "2.54": {
      "book": "2",
      "section": "54",
      "text": "περὶ δὲ τῶν ἐπιγείων θεῶν\n πολλοὶ καὶ ποικίλοι παραδέδονται λόγοι πάρα τοῖς\nἱστορικοῖς τε καὶ μυθογράφοις. καὶ τῶν μὲν ἱστορικῶν\nΕὐήμερος, ὁ τὴν ἱερὰν ἀναγραφὴν ποιησάμενος, \nἰδίως ἀναγέγραφεν , τῶν δὲ μυθολόγων Ὅμηρος καὶ\nἩσίοδος καὶ Ὀρφεὺς καὶ ἕτεροι τοιοῦτοι τερατωδεστέρους\nμύθους περὶ θεῶν πεπλάκασιν· ἡμεῖς δὲ τὰ\nπαρ’ ἀμφοτέροις ἀναγεγραμμένα πειρασόμεθα συντόμως\nἐπιδραμεῖν, στοχαζόμενοι τῆς συμμετρίας. \""
    },
    "2.55": {
      "book": "2",
      "section": "55",
      "text": "‟ Εὐήμερος μὲν οὖν φίλος γεγονὼς Κασάνδρου\nτοῦ βασιλέως, καὶ διὰ τοῦτον ἠναγκασμένος τε\nλεῖν βασιλικάς τινας χρείας καὶ μεγάλας ἀποδημία\n φησὶν ἐκτοπισθῆναι κατὰ τὴν μεσημβρίαν εἰς τὸ\nὠκεανόν · ἐκπλεύσαντα δὲ αὐτὸν ἐκ τῆς εὐδαίμονι \nἈραβίας ποιήσασθαι τὸν πλοῦν δι’ ὠκεανοῦ πλείο\nἡμέρας. κα προσενεχθῆναι νήσοις πελαγίαις·\nμίαν ὑπάρχειν τὴν ὀνομαζομένην Παγχαίαν, ἐν ᾑ τ’\nθεᾶσθαι τοὺς ἐνοικοῦντας Παγχαίους εὐσεβείᾳ δφέροντας,\nκαὶ τοὺς θεοὺς τιμῶντας μεγαλοπρεπεσ \n1 Περὶ θεῶν — ] Diodorus Fragm. vol. 2. p. d.\nWessel,\n\n\nταῖς θυσίαις καὶ ἀναθήμασιν ἀξιολόγοις , ἀργυροῖς\nτε καὶ χρυσοῖς."
    },
    "2.56": {
      "book": "2",
      "section": "56",
      "text": "εἶναι δὲ καὶ τὴν νῆσον ἱερὰν\nθεῶν, καὶ ἕτερα πλείω θαυμαζόμενα κατά τε τὴν ἀρχαιότητα \nκαὶ τὴν τῆς κατασκευῆς πολυτεχνίαν, περὶ\n- ὧν τὰ κ·ατὰ μέρος ἐν ταῖς πρὸ ταύτης βίβλοις ἀναγεγράφαμεν."
    },
    "2.57": {
      "book": "2",
      "section": "57",
      "text": "εἶναι δ’ ἐν αὐτῇ κατά τινα λόφον\nὑψηλὸν καθ’ ὑπερβολὴν ἱερὸν Δῖός Τριφυλίου , καθιδρυμένον\nὑπ’ αὐτοῦ καθ’ ὃν καιρὸν ἐβασίλευσε\nτῆς οἰκουμένης ἁπάσης ἔτι κατὰ ἀνθρώπους ὤν. ἐν\n τούτῳ τῷ ἱερῷ στήλην εἶναι χρυσῆν, ἐν ᾑ τοῖς Παγχαίοις\nγράμμασιν ὑπάρχειν γεγραμμένας τάς τε Οὐρανοῦ\nκαὶ Κρόνου καὶ Δῖός πράξεις κεφαλαιωδῶς"
    },
    "2.58": {
      "book": "2",
      "section": "58",
      "text": "μετὰ ταῦτά φησι πρῶτον Οὐρανὸν βασιλέα γεγονέναι, \nἐπιεικῆ τινα ἄνδρα καὶ εὐεργετικόν καὶ τῆς\n τῶν ἄστρων κινήσεως ἐπιστήμονα · ὃν καὶ πρῶτον\nθυσίαις τιμῆσαι τοὺς οὐρανίους θεοὺς, διὸ καὶ Οὐρανὸν\nπροσαγορευθῆναι."
    },
    "2.59": {
      "book": "2",
      "section": "59",
      "text": "υἱοὺς δὲ αὐτῷ γενέσθαι\nἀπὸ γυναικὸς Ἑστίας Τιτᾶνα καὶ Κρόνον, θυγατέρας\nδὲ Ῥέαν καὶ Δήμητρα. Κρόνον δὲ βασιλεῦσαι\n μετὰ Οὐρανὸν , καὶ γήμαντα Ῥέαν γεννῆσαι\nΔία καὶ Ἥραν καὶ Ποσειδῶνα."
    },
    "2.60": {
      "book": "2",
      "section": "60",
      "text": "τὸν δὲ Δία διαδεξάμενον\nτὴν βασιλείαν τοῦ Κρόνου γῆμαι Ἥραν \nκαὶ Δήμητρα καὶ Θέμιν· ἐξ ὧν παῖδας ποιήσασθαι\nΚουρῆτας μὲν ἀπὸ τῆς πρώτης , Περσεφόνην δὲ ἐκ\n τῆς δευτέρας, Ἀθηνᾶν δὲ ἀπὸ τῆς τρίτης."
    },
    "2.61": {
      "book": "2",
      "section": "61",
      "text": "ἐλθόντα\nδὲ εἰς Βαβυλῶνα ἐπιξενωθῆναι Βήλῳ, καὶ\nμετὰ ταῦτα εἰς τὴν Παγχαίαν νῆσον πρὸς τῷ ὐκεανῷ\nκειμένην παραγενόμενον Οὐρανοῦ τοῦ ἰδίου προπάτορος\nβωμὸν ἱδρύσασθαι, κἀκεῖθεν διὰ Συρίας\n ἐλθεῖν πρὸς τὸν τότε δυνάστην Κάσιον, ἐξ οὗ τὸ\nΚάσιον ὄρος· ἐλθόντα δὲ εἰς Κιλικίαν πολέμῳ νικῆσαι \nΚίλικα τοπάρχην. καὶ ἄλλα δὲ πλεῖστα ἔθνη\n\n\nἐπελθόντα παρ’ ἅπασι τιμηθῆναι, καὶ θεὸν ἀναγο-\nρευθῆναι.’"
    },
    "2.62": {
      "book": "2",
      "section": "62",
      "text": "Ταῦτα καὶ τὰ τούτοις παραπλήσια ὡς περὶ\nθνητῶν ἀνδρῶν περὶ τῶν θεόν διελθὼν ἐπιφέρει\nλέγων ‟ Καὶ περὶ μὲν Εὐμηέρου τοῦ συνταξαμένου τὴν\n ἱερὰν ἀναγραφὴν ἀρκεσθησόμεθα τοῖς ῥηθεῖσι · τὰ δὲ\nπαρὰ τοῖς Ἕλλησι μυθολογούμενα περὶ θεῶν ἀκολούθως\nἩσιόδῳ καὶ Ὁμήρῳ καὶ Ὀρφεῖ πειρασόμεθα\nσυντόμως ἐπιδραμεῖν. Εἶθ᾿ ἐξῆς ἐπισυνάπτει τὰς τῶν ποιητῶν μυθολογίας."
    },
    "2.63": {
      "book": "2",
      "section": "63",
      "text": "Ἀλλὰ γὰρ τοσαῦτα καὶ ἀπὸ τῆς Ἑλλήνων\nθεολογίας ἀποχρῶντας ἡμῖν ἀποτετμήσθω, οἶς εὔλογον\nἐπισυνάψαι τῶν αὐτῶν θεῶν τὰς ἐν τοῖς ἀδύτοις \nτελετὰς καὶ τὰ ἀπόρρητα μυστήρια, σκέψασθαί\nτε πότερον θείας ὡς ἀληθῶς θεολογίας ἐχούσης τι\nθεοπρεπὲς δεῖγμα φέρουσιν, ἢ κάτωθέν ποθεν ἀπὸ\nμακρᾶς καὶ δαιμονικῆς πλάνης ὁρμῶνται, γέλωτος ἢ\nκαὶ μᾶλλον αἰσχύνης, μᾶλλον δὲ καὶ τοῖς ἔτι τυφλώττουσιν \nοἴκτου ὄντα ἄξια."
    },
    "2.64": {
      "book": "2",
      "section": "64",
      "text": "ταῦτα δὲ Κλήμης ὁ\nθαυμάσιος ἐν τῷ πρὸς Ἕλληνας Προτρεπτικῷ διαρρήδην\nἐκκαλύπτει, πάντων μὲν διὰ πείρας ἐλθὼν\nἀνὴρ, θᾶττόν γε μὴν τῆς πλάνης ἀνανεύσας , ὡς ἂν\n πρὸς τοῦ σωτηρίου λόγου καὶ διὰ τῆς εὐαγγελικὴς \nδιδασκαλίας τῶν κακῶν λελυτρωμένος. βραχέα δ’\nοὖν καὶ τούτων ἐπάκουσον"
    },
    "3.1": {
      "book": "3",
      "section": "1",
      "text": "Τούς γέ τοι τῶν χρησμῶν ὑπηρέτας\nἀληθεῖ λόγῳ φάσκειν δαίμονας εἶναι φαύλους, ἐπ’\n\n\nἀνθρώπων ἀπάτῃ τὰ ἀμφότερα παίζοντας, καὶ τοτὲ\nμὲν συντιθεμένους ταῖς μυθικωτέραις περὶ αὐτῶν\nὑπολήψεσιν ἐπὶ τῇ πανδήμῳ πλάνῃ, τοτὲ δὲ τὰ τῆς \nφιλοσόφου γοητείας ἐπικυροῦντας ἐπὶ τῇ καὶ τούτων\n ἐπιτριβῇ καὶ φυσιώσει· ὥστε πανταχόθεν ἁλίσκεσθαι\nμηδὲν αὐτοὺς ἀληθεύειν."
    },
    "3.2": {
      "book": "3",
      "section": "2",
      "text": "Τοσούτων ἡμῖν εἰρημένων καιρὸς ἤδη μεταβάντας\nτὸ τρίτον εἶδος ἐπελθεῖν τῆς Ἑλλήνων θεολογίας,\nὃ δή φασιν εἶναι πολιτικόν τε καὶ νόμιμον.\n μάλιστα γὰρ ἱκανὸν τοῦτο πρὸς ἔκπληξιν τῶν πολλῶν\nεἶναι νενόμισται, διά τε τὰ θρυλούμενα μαντεῖα\nκαὶ τὰς διὰ χρησμῶν ἀκέσεις τε καὶ θεραπείας\nτῶν πεπονθότων σωμάτων, τάς τε κατά τινων ἐπισκήψεις."
    },
    "3.3": {
      "book": "3",
      "section": "3",
      "text": "ὧν δὴ καὶ διὰ πείρας ἐλθεῖν φάσκοντες \n εὖ μάλα πεπείκασιν ἑαυτοὺς μὲν εὐσεβοῦντας εἰς\nτοὺς θεοὺς δίκαια πράττειν, ἡμᾶς δὲ τὰ μέγιστα ἀσεβεῖν,\nτὰς οὕτως ἐμφανεῖς καὶ εὐεργετικὰς δυνάμεις\nμὴ ταῖς προσηκούσαις θεραπείαις τιμῶντας. καὶ πρὸς\nταῦτ᾿ οὖν ἑτέραν λόγου ἀρχὴν ἀναλαβόντες\n ὑπαντησωμεν."
    },
    "3.4": {
      "book": "3",
      "section": "4",
      "text": "ἀλλὰ γὰρ ἐξ ἁπάντων τούτων λείπεται μηδὲν\nμὲν ἀληθὲς φέρειν ὁμολογεῖν τὰς δηλωθείσας\nφυσιολογίας , σοφίσματα δ’ εἶναι σοφιστῶν ἀνδρῶν\nκαὶ εὑρεσιλογίας."
    },
    "3.5": {
      "book": "3",
      "section": "5",
      "text": "ἔστω γὰρ ὁ Ἀπόλλων\n ἥλιος — πάλιν γὰρ ἄνω καὶ κάτω εἰς τὰ αὐτὰ\nπεριτρέχων αὐτοῖς ἁλώσεται ὁ λόγος — πῶς οὖν ἡ\nΔῆλος, ἡ κατὰ θάλατταν εἰσέτι νῦν προφαινομένη\n\n\n νῆσος, γένοιτ’ ἂν τοῦ ἡλίου πατρὶς, μήτηρ δὲ ἡ\nΛητώ; ταυτὶ γὰρ ἀρτίως ἐκύρουν ὡς ἀληθῆ γε ὄντα\nοἱ αὐτοῦ χρησμοί. πῶς δὲ καὶ τοῦ Ἀσκληπιοῦ ἀνδρος\nθνητοῦ τὴν φύσιν γένοιτ’ ἂν ὁ ἥλιος πατὴρ, ἐκ\nθνητῆς αὐτὸν γυναικὸς πεποιημένος ; ἀλλὰ παρείσθω \nταύτα."
    },
    "3.6": {
      "book": "3",
      "section": "6",
      "text": "καὶ ὁ Ἀσκληπιὸς πάλιν περὶ ἑαυτοῦ\nΤρίκκης ἐξ ἱερῆς ἥκω θεὸς, ὅν ποτε μήτηρ \nΦοίβῳ ὑπευνηθεῖσα κυεῖ σοφίης βασιλῆα,\nἴδριν ἰητορίης Ἀσκληπιόν· ἀλλὰ τί πεύθῃ;"
    },
    "3.7": {
      "book": "3",
      "section": "7",
      "text": "ὁ δ᾿ Ἑρμῆς φησιν\nὧδ᾿ ἐγὼ, ὃν καλέεις, Ζηνὸς καὶ Μαιάδος υἱὸς,\nἙρμείης προβέβηκα, λιπὼν ἀστραῖον ἄνακτα."
    },
    "3.8": {
      "book": "3",
      "section": "8",
      "text": "καὶ τὸ εἶδος δὲ ἑαυτῶν ὑπογράφουσι τοῦ σχήμα-\n\n\n τος, ὥσπερ ὁ Πὰν καὶ αὐτὸς ἐν χρησμοῖς περὶ ἑαυτοῦ\nτάδε λέγει διδάσκων\nΕὔχομαι βροτὸς γεγὼς\nΠανὶ συμφύτῳ θεῶ,\nδισσοκέρατι, δισσόποδι, \nτραγοσκελεῖ, τρυφῶντι.''"
    },
    "3.9": {
      "book": "3",
      "section": "9",
      "text": "ταῦτα ἐν ἀπορρήτοις τῆς ἐκ λογίων φιλοσοφίας ὁ\nδηλωθεὶς ἀνὴρ τέθειται. οὐκέτ’ ἄρα ὁ Πὰν σύμβο-\nλον ἦν τοῦ παντὸς, δαίμων δ’ ἂν εἴη τις τοιοῦτος\nοἷος καὶ ὑπογέγραπται ὁ καὶ τὸν χρησμὸν ἐκδούς · οὐ \nγὰρ δὴ τὸ πᾶν καὶ ὁ σύμπας κόσμος ἔχρησε τὰ προ-\nκείμενα. τούτου τοιγαροῦν τοῦ δαίμονος, ἀλλ’ οὐ\n τοῦ παντὸς τὴν εἰκόνα ἐκτυπώσαντες ἄνδρες τὸ προγεγραμμένον\n ἐμιμήσαντο σχῆμα."
    },
    "3.10": {
      "book": "3",
      "section": "10",
      "text": "καὶ ὁ Ἑρμῆς\nδὲ πῶς ἂν νοοῖτο ὁ τῶν ἁπάντων ποιητικός τε καὶ \nἑρμηνευτικὸς λόγος, μητέρα Μαῖαν τὴν Ἄτλαντς\nὁμολογῶν ἐσχηκέναι, τήν γε περὶ αὐτοῦ λεγομένην\nμυθολογίαν, ἀλλ’ οὐ φυσιολογίαν ἐγκρίνας;"
    },
    "3.11": {
      "book": "3",
      "section": "11",
      "text": "οὕτω\nκαὶ ὁ Ἀσκληπιὸς πῶς ἂν μετάγοιτο εἰς ἥλιον, πατρίδα\nτὴν Τρίκκην ἐπιγραθόμενος μένος καὶ ἀπὸ θνητῆς ὁμολογῶν \nγεγονέναι μητρός; πῶς δ’ ἂν ἥλιος ὢν αὐτὸς τοῦ\n ἡλίου πάλιν υἱὸς ἀποφανθείη; ἐπεὶ καὶ τὸν αὐτοῦ\nπατέρα τὸν Φοῖβον οὐκ ἄλλον εἶναι τοὐ ἡλίου ἐφυ-\nσιολόγησαν."
    },
    "3.12": {
      "book": "3",
      "section": "12",
      "text": "ἐξ ἡλίου δὲ καὶ θνητῆς γυναικὸς\nφάναι αὐτὸν πῶς οὐ πάντων καταγελαστότατον ; ἐπεὶ \nκαὶ αὐτὸν τὸν πατέρα ἥλιον, ὃν δὴ Ἀπόλλωνά φασιν\nεἶναι, πῶς εἰκὸς ἐν Δήλῳ γεγεννῆσθαι τῇ νήσῳ ὑπὸ\nθνητῆς πάλιν μητρὸς τῆς Λητοῦς;"
    },
    "3.13": {
      "book": "3",
      "section": "13",
      "text": "ἐνταῦθά μοι\nτήρει ὁπόσους Ἕλληνες θεοὺς γεννητοὺς γυναικῶν\nἐθεολόγησαν, εἰς παράθεσιν, εἴ ποτε πειρῷντο σκώπτειν \n τὴν τοῦ ἡμετέρου σωτῆρος γένεσιν, καὶ ὅτι οὐ\n\n\nποιητῶν εἰσιν αἶ φωναὶ, ἀλλ’ αὐτῶν τῶν θεῶν αἰ\nπροκείμεναι σημειώσεις."
    },
    "3.14": {
      "book": "3",
      "section": "14",
      "text": "τί δὲ μᾶλλον τὴν σπερματοῦχον δύναμιν,\nκαὶ τὴν τῶν ἀκροδρύων γένεσιν, ἢ τῶν κατὰ τὸ ἔαρ\nπροφαινομένων ἀνθέων καὶ πρὶν τελεσιγονῆσαι διαρρεόντων, \nἢ τῆς τῶν τελείων καρπῶν ἐκτομῆς τὰ σύμβολα,\nΔιόνυσον καὶ Ἄττιν καὶ Ἄδωνινκ ἐπονομάζοντας,\n ὡς θεοὺς χρῆναι σέβειν, οὐχὶ δὲ τούτων ἁπάντων\nτὸ ἀνθρώπειον γένος προτιμᾶν, ᾧ ταῦτα πρὸς\nχρῆσιν καὶ τροφὴν ὁ τῶν ὅλων δημιουργὸς θεὸς \nὑπεστήσατο ;"
    },
    "3.15": {
      "book": "3",
      "section": "15",
      "text": "Μεταβὰς δὲ ἐκ τούτων καὶ τὰ λοιπὰ κατὰ\n\n\nτὸν ὅμοιον τρόπον τῆς γενναίας ἀπελέγξεις φυσιολολίας,\nεὐλόγως τῆς ἀναισχυντίας ἐπιμεμψάμενος τοῖς,\nφέρε, τὸν ἥλιον αὐτὸν εἶναι τὸν Ἀπόλλω, καὶ πάλιν\nτὸν Ἡρακλέα, καὶ αὖθις τὸν Διόνυσον , καὶ τὸν \n ᾿Ασκληπιὸν ὁμοίως ἀποφαινομένοις."
    },
    "3.16": {
      "book": "3",
      "section": "16",
      "text": "πῶς γὰρ ὁ\nαὐτὸς πατὴρ ἂν γένοιτο καὶ υἱὸς, Ἀσκληπιὸς ὁμοῦ\nκαὶ Ἀπόλλων; πῶς δ’ ἂν πάλιν εἰς Ἡρακλέα μετενεχθείη,\nεἰ δὴ ἐκ θνητῆς γυναικὸς τῆς Ἀλκμήνης ὁ\nἩρακλῆς αὐτοῖς ὡμολόγηται; πῶς δ’ ἂν ἐμμανὴς\n γένοιτο καὶ σφάξειε τοὺς ἑαυτοῦ παῖδας ὁ ἥλιος, ὅτι\nδὴ καὶ ταῦτα προσαναγέγραπται τῷ ῾Ηρακλεῖ;"
    },
    "3.17": {
      "book": "3",
      "section": "17",
      "text": "ἀλλὰ\nτοὺς ἄθλους ἐπιτελοῦντα τοὺς δώδεκα τὸν Ἡρακλέα\nτῆς κατ’ οὐρανὸν διαιρέσεως τοῦ ζωδιακοῦ κύκλου,\nὅν φασι τὸν ἥλιον περιπολεῖν, τὸ σύμβολον φέρειν. \n τίς οὖν ἔτι γένοιτ’ ἂν Εὐρυσθεὺς ὁ τῷ ἡλίῳ, ὥσπερ\nοὖν τῷ Ἡρακλεῖ, τοὺς ἄθλους ἐκτελεῖν ἐπιτάττων.,\nπῶς δ’ ἂν ἐπὶ τὸν ἥλιον ἀναχθεῖεν αἱ πεντήκοντα Θεστίου\nθυγατέρες καὶ τὸ τῶν λοιπῶν αἰχμαλωτίδων\nπλῆθος , αἷς τὸν ῾Ηρακλέα λόγος ἔχει μιγῆναι, ἐξ ὧν\n καὶ θνητοὶ παῖδες αὐτῷ γενόμενοι ἐπὶ μήκιστον τὴν\nτῶν γενῶν παρέτειναν διαδοχήν; τίς δ’ ἂν εἴη ὁ\nΚένταυρος, οὗ τῷ αἵματι τὸν χιτῶνα μολύνασα ἡ\nΔηιάνειρα τὸν ἥλιον, ὥσπερ οὖν τὸν ῾Ηρακλέα, τῇ \nδεδηλωμένῃ περιβάλοι ἂν συμφορᾷ;"
    },
    "3.18": {
      "book": "3",
      "section": "18",
      "text": "ἀλλὰ γὰρ\n μηκέτ’ ἔστω ὁ ἥλιος αὐτοῖς Ἡρακλῆς, ἔστω δ’ ὁ Διό-\nνυσος · καὶ τί ταῦτα πρὸς τὸν Διόνυσον ; φαίη τις ἂν\nεἰκότως. τίς γὰρ ἡ τοῦτον γεννήσασα, εἴτε Σεμέλη\nτις λέγοιτο εἴτε Περσεφόνη ; πῶς δ’ ἂν εἴη ὁ Διόνυσος\nὁμοῦ καὶ ἥλιος καὶ ἡ κατὰ τοὺς ὑγροὺς καρποὺς\n καὶ τὰ ἀκρόδρυα βλαστῶσα δύναμις ; τί δ’ ἂν γένοιτο \nτῶν συστρατευσαμένων αὐτῷ γυναικῶν τὸ πλῇθος;\nτίς δὲ καὶ ἡ τοῦ ἡλίου , ὥσπερ οὑν ἡ τοῦ Διο-\n\n\nνύσου, Ἀριάδνη; τί δὲ μᾶλλον οἴνου, οὐχὶ δὲ σίτου\nκαὶ ὀσπρίων καὶ τῶν ἀπὸ γῆς ἁπάντων καρπῶν γένοιτ᾿\n ἂν χορηγὸς ὁ Διόνυσος ἐπὶ τὸν ἥλιον μεταγόμενος;"
    },
    "3.19": {
      "book": "3",
      "section": "19",
      "text": "εἰ δὲ καὶ Ἀσκληπιὸς αὐτοῖς πάλιν εἴη ὁ\nἥλιος 5 πῶς οὗτος ὑπὸ τοῦ Δῖός κεραυνοῦται ῥυπαρὰς \nἕνεκεν αἰσχροκερδείας, κατὰ τὸν Βοιώτιον μελοποιὸν\nΠίνδαρον ὧδέ πως λέγοντα\nἜτραπεν κἀκεῖνον ἀγάνορι μισθῷ χρυσὸς ἐν χερσὶν\nφανεὶς,\n... χερσὶ δ’ ἄρα Κρονίων ῥίψαις δι’ ἀμφοῖν ἀμπνοὰν \nστέρνων κάθελεν\n ὠκέως, αἴθων δὲ κεραυνὸς ἐνέσκηψεν μόρον."
    },
    "3.20": {
      "book": "3",
      "section": "20",
      "text": "τίνες δὲ καὶ οἱ ἐξ ἡλίου Ἀσκληπιάδαι , εἰς μακρὸν\nτοῦ βίου διαφυλαχθέντες καὶ θνητῶν ἀνδρῶν\nγένεσιν πᾶσιν ἀνθρώποις παραπλησίαν ὑποστησάμενοι; \nπλὴν ἀλλὰ πάλιν αὐτοῖς, ὥσπερ διὰ μηχανῆς,\nτὰς αἰσχρὰς καὶ μυθικὰς περὶ θεῶν διηγήσεις ἀποφεύγουσιν,\nεἰς ἥλιον καὶ σελήνην καὶ τὰ λοιπὰ τοῦ\n κόσμου μέρη ἀνατρέχοι ἂν ὁ λόγος."
    },
    "3.21": {
      "book": "3",
      "section": "21",
      "text": "εἴ γε πῦρ\nμὲν ἦν αὐτοῖς ὁ Ἥφαιστος καὶ ἡ θερμὴ δύναμις, \nΠοσειδῶν δὲ ἡ ὑγρὰ οὐσία, Ἥρα δὲ ὁ ἀὴρ, καὶ γῆ\nπάλιν , ἡ μὲν ὄρειος καὶ πετρώδης ῾Ρέα , ἡ δὲ πεδινὴ\nκαὶ γόνιμος Δημήτηρ , καὶ Κόρη δὲ ἡ σπερματοῦχος,\nκαὶ Διόνυσος ἡ φυτευτικὴ τῶν ἀκροδρύων δύναμις.\nκαὶ ἥλιος Ἀπόλλων σὺν τοῖς κατειλεγμένοις , σελήνη \nδὲ ποτὲ μὲν Ἄρτεμις, ποτὲ δὲ Ἀθηνᾶ, καὶ πάλιν\nἙκάτη καὶ Εἰλήθυια, οὐκοῦν πάλιν τὴν κτίσιν\nπαρὰ τὸν κτίστην, καὶ τὴν δημιουργίαν τοῦ παντὸς,\nἀλλ’ οὐ τὸν δημιουργὸν θεολογοῦντες ἀπελέγχονται,\n λίαν ἐπισφαλῶς καὶ ἐπικινδύνως καὶ ἐπὶ κακῷ τῆς\n7 Πίνδαρον] Pyth. 3, 97.\n\n\nἰδίας αὐτῶν κεφαλῆς."
    },
    "3.22": {
      "book": "3",
      "section": "22",
      "text": "εἰ δὲ μὴ τὰ ὁρώμενα σώματα\nἡλίου καὶ σελήνης καὶ ἄστρων μηδέ γε τὰ αἰσθητὰ\nμέρη τοῦ κόσμου φήσουσι θεοποιεῖν, ἀλλὰτὰς\nἐν τούτοις ἀοράτους δυνάμεις αὐτοῦ δὴ τοῦ ἐπὶ πᾶσιν,\n (ἕνα γὰρ ὄντα θεὸν παντοίαις δυνάμεσι τὰ πάντα\nπληροῦν, καὶ διὰ πάντων διήκειν, καὶ τοῖς πᾶσιν\nἐπιστατεῖν, ἀσωμάτως δὲ καὶ ἀφανῶς ἐν πᾶσιν ὄντα,\nκαὶ διὰ πάντων διήκοντα, καὶ τοῦτον εἰκότως διὰ\nτῶν δεδηλωμένων σέβειν φασὶ) τί δῆτα τοιγαροῦν\n οὐχὶ τὰς αἰσχρὰς καὶ ἀπρεπεῖς περὶ θεῶν μυθολογίας\nὡς ἂν ἀθέσμους καὶ ἀσεβεῖς παραιτησάμενοι,\nκαὶ αὐτάς γε τὰς περὶ τούτων βίβλους, ὡς δυσσεβῆ\nκαὶ ἀκόλαστα περιεχούσας, ἀφανεῖς ποιήσαντες, τὸν\nἕνα καὶ μόνον καὶ ἀόρατον θεὸν γυμνῶς καὶ καθα- \n ρῶς καὶ ἄνευ τινὸς αἰσχρᾶς περιπλοκῆς ἀνυμνοῦσι;"
    },
    "3.23": {
      "book": "3",
      "section": "23",
      "text": "τοῦτο γὰρ δέον ἦν ποιεῖν τοῖς τἀληθὲς ἐπεγνωκόσι,\nμηδὲ κατάγειν καὶ καταβάλλειν εἰς αἰσχρὰς καὶ\nἐμπαθεῖς ἀρρητολογίας τὴν σεβάσμιον τοῦ θεοῦ\nπρόσρησιν· ἀλλὰ μηδ᾿ ἐν οἰκίσκοις καὶ σκότου μυχοῖς\n ἀνδρῶν τε οἰκοδομαῖς σφὰς αὐτοὺς ἐναποκλείειν,\nὡς ἔνδον εὑρήσοντας τὸν θεὸν, μηδ᾿ ἐν ξοάνοις\nἐξ ἀψύχου πεποιημένοις ὕλης τὰς θείας τιμᾶν οἴεσθαι\nδυνάμεις, μηδὲ μὴν γεώδεσιν ἀτμοῖς αἱμάτων καὶ\nλύθρου καὶ νεκρόν ζῴων αἵμασι κεχαρισμένα τῷ \n θεῷ πράττειν νομίζειν."
    },
    "3.24": {
      "book": "3",
      "section": "24",
      "text": "τούτων δὲ ἁπάντων, ὡς\nἂν πλάνης δεσμῶν ἀπολυθέντας, χρῆν δήπου τοὺς\nσοφοὺς καὶ μετεωρολέσχας πᾶσιν ἀνθρώποις τῆς φυσικῆς\nθεωρίας ἀφθόνως κοινωνεῖν, μονονουχὶ γυμνὠς\nπροκηρύττοντας ἅπασι μὴ τὰ φαινόμενα, τὸν\n δ᾿ ἀφανῆ δημιουργὸν τῶν φαινομένων μόνον ἀποθαυμάζειν,\nκαὶ τὰς ἀοράτους αὐτοῦ καὶ ἀσωμάτους\nδυνάμεις ἀοράτως καὶ ἀσωμάτως θρησκεύειν, οὐ πῦρ \n\n\nἅψαντας, οὐδέ γε κριὸν καὶ ταῦρον θυσαμένους, ἀλλ’\nοὐδὲ στεφάνοις καὶ ξοάνοις καὶ ναῶν οἰκοδομαῖς τὸ\nθεῖον τιμὰν οἰομένους , λογισμοῖς δὲ κεκαθαρμένοις\n καὶ δόγμασιν ὀρθοῖς καὶ ἀληθέσι τοῦτο πράττοντας,\nἐν ἀπαθείᾳ ψυχῆς καὶ τῇ πρὸς αὐτὸν κατὰ τὸ δυνατὸν \nτῆς ἀρετῆς ὁμοιώσει."
    },
    "3.25": {
      "book": "3",
      "section": "25",
      "text": "ἀλλ’ οὐδείς γε πώποτε,\nοὐ βάρβαρος, οὐχ Ἕλλην, πᾶσιν ἀνθρώποις\nταύτης κατῆρξε τῆς ἀληθείας ἢ μόνος ὁ ἡμέτερος σωτήρ·\n ὃς δὴ τῆς παλαιὰς πλάνης πᾶσι τοῖς ἔθνεσιν\nἀποφυγὴν προκηρύξας τοῖς πᾶσιν ἀφθόνως εὕρετο \nτὴν πρὸς τὸν ἀληθῆ καὶ μόνον τῶν ὅλων θεὸν ἐπιστροφήν\nτε καὶ εὐσέβειαν · οἱ δὲ τηνάλλως σοφοὶ τοῦ\nβίου τὴν ἀνωτάτω φιλοσοφίαν αὐχήσαντες , ᾖ φησιν\nὁ θεῖος ἀπόστολος ‘‘γνόντες θεὸν οὐχ ὡς θεὸν ἐδόξασαν,\nἢ εὐχαρίστησαν , ἀλλ’ ἐματαιώθησαν ἐν τοῖς \nδιαλογισμοῖς αὐτῶν, καὶ ἐσκοτίσθη ἡ ἀσύνετος αὐτῶν\nκαρδία. φήσαντες γοῦν εἶναι σοφοὶ ἐμωράνθησαν,\nκαὶ ἐσεβάσθησαν καὶ ἐλάτρευσαν τῇ κτίσει\nπαρὰ τὸν κτίσαντα, ὅς ἐστιν εὐλογητὸς εἰς τοὺς\nαἰῶνας. ”"
    },
    "3.26": {
      "book": "3",
      "section": "26",
      "text": "τῆς δὲ σωστικῆς αὐτοῦ δυνάμεως\n Ἀσκληπιὸς τὸ σύμβολον · ᾧ τὸ μὲν βάκτρον δεδώκασι,\nτῆς τῶν καμνόντων ὑπερείσεως καὶ ἀναπαύσεως,\nὁ δὲ ὄφις περισπειρᾶται , τῆς περὶ τὸ σῶμα\n\n\nκαὶ τὴν ψυχὴν σωτηρίας φέρων σημεῖον· (καὶ μὴν\nὑφιστάντες ἡμῖν τὸν κόσμον οἱ φυσικοὶ τὰ περὶ τὴν\nγῆν ἰλυσπώμενα τῶν ζῴων τῆς παχυτάτης καὶ γεώδους\nᾐτιάσαντο οὐσίας·) πνευματικώτατον γὰρ τὸ\nζῷόν ἐστι καὶ τὴν ἀσθένειαν τοῦ σώματος ἀποδύεται. \nδοκεῖ δὲ καὶ ἰατρικώτατον εἶναι· τῆς γὰρ ὀξυδορκίας\nεὗρε τὸ φάρμακον καὶ μυθεύεται τῆς ἀναβιώσεως\nεἰδέναι τινὰ βοτάνην."
    },
    "3.27": {
      "book": "3",
      "section": "27",
      "text": "τῆς δ᾿ αὖ χορευτικῆς τε\nκαὶ ἐγκυκλίου κινήσεως, καθ᾿ ἣν τοὺς καρποὺς πε-\n παίνει ἡ πυρὸς δύναμις, Διόνυσος κέκληται ἑτέρως, \nἡ τῶν ὑγροποιῶν καρπῶν δύναμις , ἢ παρὰ τὸ περιδινεῖν,\nἢ διανύειν τὸν ἥλιον τὴν κατὰ τὸν οὐρανὸν\nπεριφοράν. ᾗ δὲ περὶ τὰς ὥρας τοῦ κόσμου περιπολεῖ\nκαὶ χρόνων ἐστὶ ποιητικὸς καὶ καιρῶν ὁ ἥλιος,\nὮρος κατὰ τοῦτο κέκληται."
    },
    "3.28": {
      "book": "3",
      "section": "28",
      "text": "τῆς δ᾿ αὖ γεωργικῆς \nαὐτοῦ δυνάμεως, καθ᾿ ἣν αἱ δόσεις τοῦ πλούτου,\nσύμβολον ὁ Πλούτων. ὁμοίως μέντοι καὶ τὴν\nφθαρτικὴν ἔχει δύναμιν, διὸ τῷ Πλούτωνι συνοικίζουσι\nτὸν Σάραπιν, τοῦ μὲν δεδυκότος ὑπὸ γῆν φω-\n τὸς τὸν πορφυροῦν χιτῶνα ποιούμενοι σύμβολον, τὸ \nδὲ ἠκρωτηριασμένον σκῆπτρον τῆς κάτω δυνάμεως,\nτό τε σχῆμα τῆς χειρὸς τοῦ μεταχωρεῖν εἰς τὸ ἀφανές."
    },
    "3.29": {
      "book": "3",
      "section": "29",
      "text": "ὁ δὲ Κέρβερος τρικέφαλος μὲν, ὅτι τρεῖς αἱ\nἄνω χῶραι ἡλίου, ἀνατολὴ, μεσημβρία, δύσις."
    },
    "3.30": {
      "book": "3",
      "section": "30",
      "text": "τὴν δὲ σελήνην, παρὰ τὸ σέλας ὑπολαβόντες, Ἄρτεμιν \nπροσηγόρευσαν, οἷον ἀερότεμιν· λοχία τε ἡ Ἄρτεμις,\nκαίπερ οὖσα παρθένος, ὅτι ἡ τῆς νουμηνίας\nδύναμις προσθετικὴ εἰς τὸ τίκτειν."
    },
    "3.31": {
      "book": "3",
      "section": "31",
      "text": "ὅπερ δὲ\n Ἀπόλλων ἐν ἡλίῳ, τοῦτο Ἀθηνᾶ ἐν σελήνῃ· ἔστι γὰρ\nτῆς φρονήσεως σύμβολον, Ἀθρηνἀ τις οὖσα."
    },
    "3.32": {
      "book": "3",
      "section": "32",
      "text": "Εκάταη \nδὲ ἡ σελήνη πάλιν, τῆς περὶ αὐτὴν μετασχηματίσεως\nκαὶ κατὰ τοὺς σχηματισμοὺς δυνάμεως· διὸ τρί-\n\n\nμορφος ἡ δύναμις, τῆς μὲν νουμηνίας φέρουσα τὴν\nλευχείμονα καὶ χρυσοσάνδαλον καὶ τὰς λαμπάδας\nἡμμένας· ὁ δὲ κάλαθος, ὃν ἐπὶ τοῖς μετεώροις φέρει,\nτῆς τῶν καρπῶν κατεργασίας, οὓς ἀνατρέφει\n κατὰ τὴν τοῦ φωτὸς παραύξησιν· τῆς δ᾿ αὖ πανσε- \nλήνου ἡ χαλκοσάνδαλος σύμβολον."
    },
    "3.33": {
      "book": "3",
      "section": "33",
      "text": "ἢ καὶ ἐκ\nμὲν τοῦ κλάδου τῆς δάφνης λάβοι ἄν τις αὐτῆς τὸ\nἔμπυρον, ἐκ δὲ τοῦ μήκωνος τὸ γόνιμον, καὶ τὸ πλῆθος\nτῶν εἰσοικιζομένων εἰς αὐτὴν ψυχῶν ὥσπερ εἰς\n πόλιν, ὅτι πόλεως ὁ μήκων σύμβολον. τόξα δὲ φέρει\nκαθάπορ ἡ Ἄρτεμις διὰ τὴν τῶν ὠδίνων ὀξύτητα."
    },
    "3.34": {
      "book": "3",
      "section": "34",
      "text": "πάλιν δ᾿ αὖ αἱ Μοῖραι ἐπὶ τὰς δυνάμεις αὐτῆς\nἀναφέρονται· ἡ μὲν Κλωθὼ ἐπὶ τὴν γεννητικὴν, Λάχεσις\nδὲ ἐπὶ τὴν θρεπτικὴν, Ἄτροπος δὲ ἡ κατὰ τὸ\n ἀπαραίτητον τοῦ θεοῦ."
    },
    "3.35": {
      "book": "3",
      "section": "35",
      "text": "συνοικίζουσι δὲ αὐτῇ\nκαὶ τὴν τῶν καρπῶν γεννητικὴν δύναμιν, ἥπερ ἐστὶ \nΔημήτηρ , δύναμιν ἐμποιοῦσαν αὐτῇ. καὶ ἔστι συνεκτικὴ\nτῆς Κόρης ἡ σελήνη. προσοικίζουσι δὲ καὶ \nτὸν Διόνυσον διά τε τὴν τῶν κεράτων ἔκφυσιν καὶ\n διὰ τὸν τῶν νεφῶν τόπον τὸν ὑποκείμενον τοῖς κάτω\nμέρεσι."
    },
    "3.36": {
      "book": "3",
      "section": "36",
      "text": "τὴν δὲ τοῦ Κρόνου δύναμιν νωχελῆ καὶ\nβραδεῖαν καὶ ψυχρὰν κατεῖδον, διὸ τὴν τοῦ χρόνου\nδύναμιν αὐτῷ προσανέθεσαν· ἀποτυποῦσί τε αὐτὸν\nἑστῶτα πολιὸν, πρὸς ἔμφασιν τοῦ γηράσκειν τὸν\n χρόνον."
    },
    "3.37": {
      "book": "3",
      "section": "37",
      "text": "τῶν δὲ καιρῶν σύμβολα οἱ Κουρῆτες,\nτὸν χρόνον βουκολοῦντες, ὅτι διὰ τῶν καιρῶν ὁ χρόνος\nπαροδεύει."
    },
    "3.38": {
      "book": "3",
      "section": "38",
      "text": "τῶν δὲ Ὡρῶν αἱ μὲν Ὀλυμπιά- \nδες εἰσὶ τοῦ ἡλίου, αἳ καὶ ἀνοίγουσι τὰς κατὰ τὸν\nἀέρα πύλας, αἱ δὲ ἐπιχθόνιοι τῆς Δήμητρος· καὶ κάλαθον\n ἔχουσι τὸν μὲν τῶν ἀνθέων σύμβολον τοῦ\nἔαρος, τὸν δὲ τῶν σταχύων τοῦ θέρους."
    },
    "3.39": {
      "book": "3",
      "section": "39",
      "text": "τοῦ δὲ\nδὲ Ἄρεος τὴν δύναμιν καταλαβόντες διάπυρον, πολέ-\n\n\nμῶν ποιητικὴν καὶ αἱματουργὸν , βλάπτειν τε καὶ\nὠφελεῖν δυννμένην ἐποίησαν."
    },
    "3.40": {
      "book": "3",
      "section": "40",
      "text": "τὸν δὲ τῆς ᾿Αφροδίτης\nἀστέρα θεωρήσαντες γενεσιουργὸν, ἐπιθυμίας\nτε καὶ γονῆς αἴτιον, γυναῖκα μὲν ἀνέπλασαν διὰ τὴν\nγένεσιν, ὡραίαν δὲ, ὅτι καὶ \n Ἕσπερος, ὃς κάλλιστος ἐν οὐρανῷ ἵσταται ἀστήρ."
    },
    "3.41": {
      "book": "3",
      "section": "41",
      "text": "καὶ Ἔρωτα μὲν παρέστησαν διὰ τὴν ἐπιθυμίαν.\nσκέπει δὲ μαστοὺς καὶ τὸ μόριον, ὅτι γονῆς αἰτία ἡ\nδύναμις καὶ ἐκθρέψεως. ἔστι δὲ ἀπὸ θαλάττης, στοι-\nχείου διύγρου καὶ θερμοῦ, πολλὰ κινουμένου καὶ \nδιὰ τὴν συγκίνησιν ἀφριῶντος , τὸ σπερματικὸν αἰνιττόμενος."
    },
    "3.42": {
      "book": "3",
      "section": "42",
      "text": "τοῦ δὲ λόγου τοῦ πάντων ποιητικοῦ\n τε καὶ ἑρμηνευτικοῦ ὁ Ἑρμῆς παραστατικός. ὁ\nδὲ ἐντεταμένος Ἑρμῆς δηλοῖ τὴν εὐτονίαν, δείκνυσι\nδὲ καὶ τὸν σπερματικὸν λόγον τὸν διήκοντα διὰ πάντων."
    },
    "3.43": {
      "book": "3",
      "section": "43",
      "text": "λοιπὸν δὲ σύνθετος λόγος, ὁ μὲν ἐν ἡλίῳ\nἙρμῆς , Ἑκάτη δὲ ὁ ἐν σελήνῃ, ῾Ερμόπαν δὲ ὁ ἐν τῷ\nπαντί· κατὰ πάντων γὰρ ὁ σπερματικὸς καὶ ποιητικός.\nσύνθετος δὲ καὶ οἷον μιξέλλην καὶ παρ’ Αἰγυπτίοις\nὁ ῾Ερμάνουβις. ἐπεὶ δὲ καὶ τῆς ἐρώσης ἦν \nδυνάμεως ὁ λόγος, ταύτης ὁ Ἔρως παραστατικός.\nδιὸ παῖς μὲν τοῦ Ἑρμοῦ ὁ Ἔρως, νήπιος δὲ διὰ τὰς\nαἰφνιδίους περὶ τὰς ἐπιθυμίας ἐμπτώσεις αὐτοῦ."
    },
    "3.44": {
      "book": "3",
      "section": "44",
      "text": "τοῦ δὲ παντὸς τὸν Πάνα σύμβολον ἔθεντο, τὰ\nμὲν κέρατα σύμβολα δόντες ἡλίου καὶ σελήνης, τὴν \nδὲ νεβρίδα τῶν κατ’ οὐρανὸν ἀστέρων, ἢ τῆς τοῦ\nπαντὸς ποικιλίας.”"
    },
    "3.45": {
      "book": "3",
      "section": "45",
      "text": "Καὶ τὰ μὲν Ἑλληνικὰ τοιαῦτα· τὰ δὲ τῶν\nΑἰγυπτίων πάλιν τοιαῦτά φησιν ἔχειν σύμβολα Τὸν δημιουργὸν, ὃν Κνὴφ οἱ Αἰγύπτιοι προσαγορεύουσιν, \nἀνθρωποειδῆ, τὴν δὲ χροιὰν ἐκ κυανοῦ\n\n\nμέλανος ἔχοντα, κρατοῦντα ζώνην καὶ σκῆπτρον, ἐπὶ\nδὲ τῆς κεφαλῆς πτερὸν βασίλειον περικείμενον, ὅτι\nλόγος δυσεύρετος καὶ ἐγκεκρυμμένος καὶ οὐ φανὸς,\nκαὶ ὅτι ζωοποιὸς, καὶ ὅτι βασιλεὺς, καὶ ὅτι νοερῶς \n κινεῖται · διὸ ἡ τοῦ πτεροῦ φύσις ἐν τῇ κεφαλῇ κεῖται."
    },
    "3.46": {
      "book": "3",
      "section": "46",
      "text": "τὸν δὲ θεὸν τοῦτον ἐκ τοῦ στόματος προΐεσθαί\nφασιν ᾠὸν , ἐξ οὗ γεννᾶσθαι θεὸν, ὃν αὐτοὶ\nπροσαγορεύουσι Φθὰ , οἶ δὲ Ἕλληνες Ἥφαιστον · ἑρμηνεύειν\nδὲ τὸ ᾠὸν τὸν κόσμον. ἀφιέρωται δὲ τῷ\n θεῷ τούτῳ πρόβατον διὰ τὸ τοὺς παλαιοὺς γαλακτοποτεῖν."
    },
    "3.47": {
      "book": "3",
      "section": "47",
      "text": "αὐτοῦ δὲ τοῦ κόσμου τὸ δείκηλον τοιόνδε\nἀνέπλασαν· ἀνθρωποειδές ἐστιν ἄγαλμα, τοὺς \nμὲν πόδας συμβεβηκότας ἔχον, ἄνωθεν δὲ μέχρι ποδῶν\nποικίλον ἱμάτιον περιβεβλημένον· ἐπὶ δὲ τῆς\n κεφαλῆς σφαῖραν ἔχει χρυσῆν διὰ τὸ μὴ μεταβαίνειν,\nκαὶ διὰ τὴν τῶν ἄστρων ποικίλην φύσιν , καὶ ὅτι\nσφαιροειδὴς ὁ κόσμος."
    },
    "3.48": {
      "book": "3",
      "section": "48",
      "text": "ἥλιον δὲ σημαίνουσι\nποτὲ μὲν δι’ ἀνθρώπου ἐπιβεβηκότος πλοίου, τοῦ\nπλοίου ἐπὶ κροκοδείλου κειμένου. δηλοῖ δὲ τὸ μὲν\n πλοῖον τὴν ἐν ὑγρῷ κίνησιν, ὁ δὲ κροκόδειλος πότιμον\nὕδωρ , ἐν ᾧ φέρεται ὁ ἥλιος. ἐσήμαινε τοίνυν \nὁ ἥλιος δι’ ἀέρος ὑγροῦ καὶ γλυκέος τὴν περιπόλησιν\nποιεῖσθαι."
    },
    "3.49": {
      "book": "3",
      "section": "49",
      "text": "τῆς δὲ οὐρανίας γῆς καὶ τῆς χθονίας \nτὴν δύναμιν ᾿Ισιν προσεῖπον διὰ τὴν ἰσότητα, ἀφ’ ἧς\n τὸ δίκαιον· οὐρανίαν δὲ τὴν σελήνην, χθονίαν δὲ\nτὴν καρποφόρον, ἐν ᾗ κατοικοῦμεν, λέγουσι."
    },
    "3.50": {
      "book": "3",
      "section": "50",
      "text": "τὸ\nδὲ αὐτὸ δύναται Δημήτηρ παρ’ Ἕλλησι καὶ Ἶσις παρ’\nΑἰγυπτίοις, καὶ πάλιν Κόρη παρ’ Ἕλλησι καὶ Διό-\nνυσος , καὶ Ἴσις καὶ Ὄσιρις παρ’ ’ Αἰγυπτίοις. αὕτη\n δὲ τρέφουσα καὶ αἱροῦσα τὰ ἐπὶ γῆς · ὁ δὲ Ὄσιρις\nπαρ’ Αἰγυπτίοις τὴν κάρπιμον παρίστησι δύναμιν,\nἣν θρήνοις ἀπομειλίσσεσθαι εἰς γῆν ἀφανιζομένην\n\n\n ἐν τῷ σπόρῳ, καὶ ὑφ’ ἡμῶν καταναλισκομένην εἰς\nτροφάς"
    },
    "3.51": {
      "book": "3",
      "section": "51",
      "text": "λαμβάνεται δὲ καὶ ἀντὶ τῆς ποταμίας\nτοῦ Νείλου δυνάμεως · ἀλλ’ ὅταν μὲν τὴν χθονίαν\nγῆν σημαίνωσιν, Ὄσιρις ἡ κάρπιμος λαμβάνεται δύναμις,\nὅταν δὲ τὴν οὐρανίαν, Ὄσιρίς ἐστιν ὁ Νεῖλος, \nὃν ἐξ οὐρανοῦ καταφέρεσθαι οἴονται· πενθοῦσι δὲ\nκαὶ τοῦτον, ἀπομειλισσόμενοι τὴν δύναμιν λήγουσαν\nκαὶ ἀναλισκομένην. ἡ δὲ ἐν τοῖς μύθοις μισγομένη\nτῷ ᾿Οσίριδι ᾿Ισις ἡ Αἰγυπτία ἐστὶ γῆ διόπερ ἰσοῦται\n καὶ κυεῖ καὶ ποιεῖ τοὺς καρπούς · διὸ ἀνὴρ τῆς Ἴσιδος \nὌσιρις καὶ ἀδελφὸς καὶ υἱὸς παραδέδοται. ”"
    },
    "4.1": {
      "book": "4",
      "section": "1",
      "text": "“ Τοὺς δὲ πονηροὺς δαίμονας οὐκ εἰκῆ\nὑπὸ τὸν Σάραπιν ὑποπτεύομεν , οὐδ’ ἐκ τῶν συμβόλων\nμόνων ἀναπεισθέντες, ἀλλ’ ὅτι τὰ μειλίγματα\nκαὶ τὰ τούτων ἀποτρόπαια πρὸς τὸν Πλούτωνα γίνεται, \n ὡς ἐν τῷ πρώτῳ ἐδείκνυμεν. αὐτὸς δὲ τῷ\nΠλούτωνι ὁ θεὸς, καὶ διὰ τοῦτο μάλιστα δαιμόνων\nἄρχων, καὶ σύμβολα διδοὺς πρὸς τὴν τούτων ἔλασιν."
    },
    "4.2": {
      "book": "4",
      "section": "2",
      "text": "οὕτος γοῦν καὶ τοῖς ἱκέταις ἐδήλωσεν ὡς πᾶσι ζῲοις\nὁμοιούμενοι προσίασι τοῖς ἀνθρώποις · ὅθεν καὶ \nπαρ’ Αἰγυπτίοις καὶ παρὰ Φοίνιξι καὶ ὅλως παρὰ\nτοῖς τὰ θεῖα σοφοῖς ἱμάντες ἐν τοῖς ἱεροῖς ἐπιρρήσσονται,\nκαὶ ζῷα προσουδίζεται πρὸ τῆς θρησκείας\nτῶν θεῶν, ἐξελαυνόντων τῶν ἱερέων τούτους, διὰ\n τοῦ δοῦναι πνεῦμα, ἢ αἷμα ζῴων, καὶ διὰ τῆς τοῦ \nἀέρος πληγῆς, ἔνα τούτων ἀπελθόντων παρουσία του\nθεοῦ γένηται."
    },
    "4.3": {
      "book": "4",
      "section": "3",
      "text": "καὶ οἶκος δὲ πᾶς μεστὸς, καὶ διὰ\n\n\nτοῦτο προκαθαίρουσι καὶ ἐκβάλλουσι τούτους, ὅταν\nθεὸν κατακαλῶσι. καὶ τὰ σώματα τοίνυν μεστὰ ἀπὸ\nτούτων· καὶ γὰρ μάλιστα ταῖς ποιαῖς τροφαῖς χαίρουσι.\nσιτουμένων γὰρ ἡμῶν προσίασι καὶ προφαῖςνουσι\n τῷ σώματι, καὶ διὰ τοῦτο αἱ ἁγνεῖαι, οὐ διὰ\nτοὺς θεοὺς προηγουμένως , ἀλλ’ ἔν’ οὗτοι ἀποστῶσι.\nμάλιστα δὲ αἵματι χαίρουσι καὶ ταῖς ἀκαθαρσίαις, καὶ\nἀπολαύουσι τούτων εἰσδύνοντες τοῖς χρωμένοις."
    },
    "4.4": {
      "book": "4",
      "section": "4",
      "text": "ὅλως γὰρ ἡ ἐπίτασις τῆς πρός τι ἐπιθυμίας καὶ ἡ\n τοῦ πνεύματος τῆς ὀρέξεως ὁρμὴ ἀλλαχόθεν οὐ σφοδρύνεται\nἢ ἐκ τῆς τούτων παρουσίας · οἱ καὶ εἰς ἀσήμους \nφθόγγους καὶ φύσας ἀναγκάζουσι τοὺς ἀνθρώπους\nἐμπίπτειν ἐμπίπτειν διὰ τῆς συναπολαύσεως τῆς μετ’ αὐτῶν\nγιγνομένης."
    },
    "4.5": {
      "book": "4",
      "section": "5",
      "text": "ὅπου γὰρ πνεύματος πλείονος\n ὁλκὴ ἢ τῆς γαστρὸς ἐξ ἡδυπαθείας πεπληρωμένης, ἢ\nτῆς προθυμίας δι’ ἡδονῆς ἐπίτασιν ἐκφυσώσης καὶ\nπολὺ τὸ ἔξωθεν σπώσης , ἐκεῖ παρουσία τῶν τοιούτων\nπνευμάτων πνευμάτων σοι δηλούσθω. ἄχρι τούτων τολμᾷ\nφύσις ἀνθρώπου εὑρίσκειν τὰς περὶ αὑτῆς συνεστώσας\n παγίδας· καὶ γὰρ ὁ θεὸς ὅταν εἰσκριθῇ, πολυπλασιάζεται \nτὸ πνεῦμα.”"
    },
    "4.6": {
      "book": "4",
      "section": "6",
      "text": "Ταῦτα μὲν οὑν περὶ τῶν πονηρῶν δαιμόνων,\nὧν φησιν ἄρχοντα εἶναι τὸν Σάραπιν. καὶ τὴν ‘Εκάτην\nδὲ τούτων ἄρχειν ὁ αὐτὸς διδάσκει λέγων οὕτως “ Μήποτε οὗτοί εἰσιν ὧν ἄρχει ὁ Σάραπις, καὶ\nτούτων σύμβολον ὁ τρίκρανος κύων, τουτέστιν ὁ ἐν\nτοῖς τρισὶ στοιχείοις , ὕδατι, γῇ, ἀέρι, πονηρὸς δαίμων·\nοὓς καταπαύει ὁ θεὸς ὁ ἔχων ὑπὸ χεῖρα. ἄρχει\nδ’ αὐτῶν καὶ ἡ Ἑκάτη, ὡς συνέχουσα τὸ τρίστοιχον.” Καὶ πάλιν φησὶν"
    },
    "4.7": {
      "book": "4",
      "section": "7",
      "text": "“Ἕν χρηστήριον ἔτι παραθεὶς, ὅπερ αὐτὴ ἡ\nἙκάτη πεποίηται, καταπαύσω τὸν περὶ ταύτης λόγον\n\n\nἥδ’ ἐγώ εἰμι κόρη πολυφάσματος, οὐρανόφοιτος,\nταυρῶπις, τρικάρηνος, ἀπηνὴς, χρυσοβέλεμνος,\nΦοίβη ἀπειρολεχὴς , φαεσίμβροτος Εἰλήθυια,\n τριστοίχου φύσεως συνθήματα τρισσὰ φέρουσα·\n αἰθέρα μὲν πυρόεσσιν ἐειδομένη εἰδώλοις, \nἠέρα δ’ ἀργεννοῖσι τροχάσμασιν ἀμφικάθημαι ·\nγαῖα δ’ ἐμῶν σκυλάκων δνοφερὸν γένος ἡνιοχεύει.’"
    },
    "4.8": {
      "book": "4",
      "section": "8",
      "text": "οἶς ἐπιλέγει ὁ συγγραφεὺς σαφῶς τίνες οἶ σκύλακες·\nὅτι οἶ πονηροὶ δαίμονες, περὶ ὧν ἄρτι πεπαύμεθα\nλέγοντες. τοσαῦτα μὲν δὴ καὶ ταῦτα. περὶ \nδὲ τοῦ δαίμονας εἶναι πονηροὺς ἀληθῶς , ἀλλ’ οὐδὲν\nἀγαθὸν ἐπαγομένους , τοὺς παρὰ τοῖς πολλοῖς θεολουμένους,\n, φέρε ἔτι μᾶλλον διὰ πλειόνων\nκρατύνωμεν."
    },
    "4.9": {
      "book": "4",
      "section": "9",
      "text": "δικαιότατον δὲ δήπου\n φύσει πάντων τὸ θεῖον, ἐπεὶ οὐδ᾿ ἂν ἦν θεῖον. οὐκοῦν\nἀποτετμῆσθαι δεῖ ταύτην τὴν δύναμιν καὶ μοῖραν\nτῶν δαιμόνων τῶν ἀγαθοεργῶν. ἡ γὰρ βλάπτειν\nπεφυκυῖά τε καὶ βουλομένη ἐναντία τῇ ἀγαθοεργῷ·\nτὰ δ᾿ ἐναντία περὶ τὸ αὐτὸ οὐκ ἄν ποτε γένοιτο.”"
    },
    "4.10": {
      "book": "4",
      "section": "10",
      "text": "Καὶ αὖθις “Διὰ μέντοι τῶν ἐναντίων καὶ ἡ πᾶσα γοητεία\nἐπιτελεῖται· τούτους γὰρ μάλιστα καὶ τὸν προεστῶτα\nαὐτῶν ἐκτιμῶσιν οἱ τὰ κακὰ διὰ τῶν γοητειῶν διαπραττόμενοι"
    },
    "4.11": {
      "book": "4",
      "section": "11",
      "text": "πλήρεις γάρ εἰσι πάσης φαντασίας \n καὶ ἀπατῆσαι ἱκανοὶ διὰ τῆς τερατουργίας. διὰ τούτων\nφίλτρα καὶ ἐρωτικὰ κατασκευάζουσιν οἱ κακοδαίμονες·\nπᾶσα γὰρ ἀκολασία καὶ πλούτων ἐλπὶς καὶ\nδόξης διὰ τούτων, καὶ μάλιστα ἡ ἀπάτη."
    },
    "4.12": {
      "book": "4",
      "section": "12",
      "text": "τὸ γὰρ\nψεῦδος τούτοις οἰκεῖον· βούλονται γὰρ εἶναι θεοὶ\n καὶ ἡ προεστῶσα αὐτῶν δύναμις δοκεῖν θεὸς εἶναι\nὁ μέγιστος. οὗτοι οἱ χαίροντες ῾λοιβῇ τε κνίσῃ τέ,᾿\nδι᾿ ὧν αὐτῶν τὸ πνευματικὸν καὶ σωματικὸν πιαίνεται.\nζῇ γὰρ τοῦτο ἀτμοῖς καὶ ἀναθυμιάσεσι, ποικί- \nλως διὰ τῶν ποικίλων, καὶ δυναμοῦται ταῖς ἐκ τῶν\n αἱμάτων καὶ σαρκῶν θυσίαις.”"
    },
    "4.13": {
      "book": "4",
      "section": "13",
      "text": "Διὰ δὴ τούτων ἀκηκόαμεν ὁμολογούντων ὅτι\nμὴ μόνον οἱ παρ᾿ Ἕλλησι ποιηταὶ προσεξέκαυσαν τὰς\nὑπολήψεις τῶν ἀνθρώπων τὰς περὶ τῶν φαύλων δαιμόνων\nὡς περὶ θεῶν καὶ ἀγαθῶν, ἀλλὰ καὶ τῶν ἐν\n φιλοσοφίᾳ διατριβόντων οἱ περὶ θεοὺς δοκοῦντες\nσπουδαίως ἔχειν, οἳ καὶ αὐτοὶ οὐ θεοὺς, ἀλλὰ πονη- \nροὺς δαίμονας περιέποντες τὰ πλήθη καὶ τοὺς δή-\n\n\nμους εἰς τὴν ὁμοίαν πλάνην ἐξετραχήλισαν."
    },
    "4.14": {
      "book": "4",
      "section": "14",
      "text": "ὡμολόγησε\nγοῦν σαφῶς ὁ λόγος ὡς ἄρα παρὰ τῶν δοκουντων\nσοφῶν ἀκούοντα περὶ θεῶν τὰ πλήθη συμφωνα\nταῖς αὐτῶν δόξαις ἐπερρώσθη φρονεῖν ἐπὶ\nμᾶλλον ὡς περὶ θεῶν περὶ τῶν μοχθηρῶν δαιμόνων. \nκαὶ ταῦτα οὐκ ἐξ ἡμῶν κατηγορεῖται, ἀλλ’ ὑπ’ αὐτῶν\nτῶν ἀκριβέστατα τὰ οἰκεῖα μᾶλλον ἢ ἡμεῖς εἰδότων."
    },
    "4.15": {
      "book": "4",
      "section": "15",
      "text": "ὁ γέ τοι αὐτὸς συγγραφεὺς οὐ παρέργως\nὁμιλήσας τῇ τοὺς πολλοὺς λανθανούσῃ δεισιδαιμονίᾳ\nφησὶ τοὺς πονηροὺς δαίμονας βούλεσθαι εἶναι θεοὺς \nκαὶ ἀγαθῶν δόξαν ἔχειν παρὰ ἀνθρώποις, τίς τε\n προεστῶσα αὐτῶν δύναμις τυγχάνει ὁ αὐτὸς πάλιν\nδιασαφήσει, τοὺς ἄρχοντας τῶν πονηρῶν δαιμόνων\nλέγων εἶναι τὸν Σάραπιν καὶ τὴν Ἑκάτην · ἡ δὲ θεία\nγραφὴ τὸν βελζεβούλ. ἄκουε δ’ ὅπως καὶ περὶ τούτου \n του γράφει ἐν τοῖς ‘‘Περὶ τῆς ἐκ λογίων φιλοσοφίας.”"
    },
    "4.16": {
      "book": "4",
      "section": "16",
      "text": "“Ὡς δὲ ἀπενεχθέντα τὸν χρησμὸν ἔμαθον,\nοὐκ εἶχον τὰ λεγόμενα συμβαλεῖν. ἀμηχανοῦσι δὲ\nαὐτοῖς τῶν γεραιτέρων τις λέγει συμβαλὼν τὸ λόγιον,\nὅτι τοῦ παντὸς ἡμαρτήκασιν, εἰ οἴονται τοὺς \n θεοὺς ἀδίκως αὐτοῖς ἐγκαλεῖν· χρημάτων μὲν γὰρ\nἀποδεδόσθαι τὰς ἀπαρχὰς αὐτοῖς ἁπάσας ὀρθῶς τε\nκαὶ σὺν δίκῃ, ἀνθρώπων δὲ γονῆς τὸ λάχος, χρῆμα\nπαντὸς μάλιστα θεοῖς τιμιώτατον, ὀφείλεσθαι· εἰ δὲ\nδὴ καὶ τούτων λάβοιεν τὴν δικαίαν μοῖραν, τέλος \nἕξειν σφίσι τὸ λόγιον. τοῖς μὲν δὴ ὀρθῶς ἐδόκει\nλέγεσθαι ταῦτα, τοῖς δ᾿ ἐξ ἐπιβουλῆς συγκεῖσθαι ὁ\nλόγος· εἰσηγησαμένου δέ τινος τὴν γνώμην τὸν θεὸν\n ἐπερέσθαι, εἰ αὐτῷ φίλον ἀνθρώπων δεκάτας ἀπολαμβάνειν,\nπέμπουσι τὸ δεύτερον θεοπρόπους, καὶ ὁ \nθεὸς ἀνεἲλεν οὕτω ποιεῖν."
    },
    "4.17": {
      "book": "4",
      "section": "17",
      "text": "ἐκ δὲ τούτου στάσις\nαὐτοὺς καταλαμβάνει περὶ τοῦ τρόπου τῆς δεκατεύ-\n\n\nσεως· καὶ ἐν ἀλλήλοις οἶ προεστηκότες τῶν πόλεων\nτότε πρῶτον ἐταράχθησαν, ἔπειτα καὶ τὸ λοιπὸν πλῆ-\nθος δι’ ὑποψίας τοὺς ἐν τέλει ἐλάμβανεν. ἐγίνοντο\nδὲ οὐδενὶ κόσμῳ αἶ ἐπαναστάσεις, ἀλλ’, ὥσπερ εἰκὸς,\n οἴστρῳ καὶ θεοβλαβείᾳ ἀπελαυνομένων , καὶ πολλὰ\nἐφέστια ὅλα ἐξηλείφθη μέρους αὐτῶν μεθισταμένου·\nοὐ γὰρ ἐδικαίουν οἶ προσήκοντες τοῖς ἐξιοῦσιν ἀπο-\nλείπεσθαι τῶν φιλτάτων καὶ ἐν τοῖς ἐχθίστοις ὑπο-\nμένειν. πρῶτον μὲν δὴ οὗτοι μεταστάντες ἐξ Ἰταλίας\n εἴς τε τὴν Ἑλλάδα καὶ τῆς βαρβάρου πολλὴν ἐπλα-\nνήθησαν. μετὰ δὲ τοὺς πρώτους ἕτεροι τὸ αὐτὸ ἔπα-\nθον, καὶ τοῦτο διετέλει γινόμενον ἐπὶ ἔτη. οὐ γὰρ \nἀνίεσαν οἶ δυναστεύοντες ἐν ταῖς πόλεσι τῆς ἀνδρουμένης\nἀεὶ νεότητος ἐξαιρούμενοι τὰς ἀπαρχὰς, τοῖς\n τε θεοῖς τὰ δίκαια ὑπουργεῖν ἀξιοῦντες καὶ στασια-\nσμοὺς ἐκ τῶν διαλαθόντων δεδιότες. ἦν δὲ πολὺ καὶ\nτὸ πρὸς ἔχθραν σὺν προφάσει εὐπρεπεῖ ἀπελαυνόμενον\nὑπὸ τῶν διαφόρων · ὥστε πολλαὶ αἱ ἐπαναστάσεις\nἐγίνοντο καὶ ἐπὶ πλεῖστον γῆς τὸ Πελασγικὸν\n γένος διεφορήθη.\""
    },
    "4.18": {
      "book": "4",
      "section": "18",
      "text": "Καὶ μετὰ βραχέα φησὶ \" Λέγουσι δὲ καὶ τὰς θυσίας ἐπιτελεῖν τῷ Κρόνῳ\nτοὺς παλαιοὺς, ὥσπερ έν Καρχηδόνι τέως ἡ πόλις\nδιέμεινε καὶ παρὰ Κελτοῖς εἰς τόδε χρόνου γίνεται,\n καὶ ἐν ἄλλοις τισὶ τῶν προσεσπερίων ἐθνῶν ἀνδρο-\nφονοῦσιν, Ἡρακλέα δὲ παῦσαι τὸν νόμον τῆς θυσίας\nβουληθέντα τόν τε βωμὸν ἱδρύσασθαι τὸν ἐπὶ τῷ\nΣατορνίῳ καὶ κατάρξασθαι θυμάτων ἁγνῶν ἐπὶ καθαρῷ\nπυρὶ ἁγιζομένων , ἔνα δὲ μηδὲν ᾖ τοῖς ἀνθρώποις\n δέους ἐνθύμιον, ὡς πατρίων ἠλογηκόσι θυσιῶν,\n22 Λέγουσι —] Dionys. Hal. A. R. 1 , 38.\n\n\n διδάξαι τοὺς ἐπιχωρίους ἀπομειλιττομένους τὴν τοῦ\n θεοῦ μῆνιν ἀντὶ τῶν ἀνθρώπων , οὓς συμποδίζοντες\nκαὶ τῶν χειρῶν ἀκρατεῖς ποιοῦντες ἐρρίπτουν εἰς τὸ\nτοῦ Τιβέριος ῥεῖθρον, εἴδωλα ποιοῦντας ἀνδρείκελα,\nκεκοσμημένα τὸν αὐτὸν ἐκείνοις τρόπον, ἐμβάλλειν \nεἰς τὸν ποταμὸν, ἔνα δὴ τὸ τῆς ὀττείας ὅ τι δή ποτε\nἦν ἐν ταῖς ἀπάντων ψυχαῖς παραμένον ἐξαιρεθῇ, τόν\nεἰκόνων τοῦ παλαιοῦ πάθους ἔτι σωζομένων. τοῦτο\nδὲ καὶ μέχρις ἐμοῦ διετέλουν Ῥωμαῖοι δρῶντες ἔτι\n μικρὸν ὕστερον ἐαρινῆς ἰσημερίας , ἐν μηνὶ Μαίῳ \nταῖς καλουμέναις εἰδοῖς, διχομήνιδα βουλόμενοι ταύτην\nεἶναι τὴν ἡμέραν , ἐν ᾗ προθύσαντες ἱερεῖα τὰ\nκατὰ τοὺς νόμους οἱ καλούμενοι ποντίφικες, ἱερέων\nοἱ διαφανέστατοι, καὶ σὺν αὐτοῖς αἱ τὸ ἀθάνατον\nπῦρ διαφυλάττουσαι παρθένοι , στρατηγοί τε καὶ τῶν \nἄλλων πολιτῶν οὓς παρεῖναι ταῖς ἱερουργίαις θέμις,\nεἴδωλα εἰς μορφὰς ἀνθρώπων εἰκασμένα, τριάκοντα\nτὸν ἀριθμὸν ἀπὸ τῆς ἱερᾶς γεφύρας βάλλουσιν εἰς τὸ\nῥεῦμα τοῦ Τιβέριος, Ἀργείους αὐτὰ καλοῦντες.\""
    },
    "4.19": {
      "book": "4",
      "section": "19",
      "text": "Τοσαῦτα μὲν δὴ ταῦτα. καὶ ὁ Διόδωρος δὲ \nτὰ ὅμοια τούτοις ἐν εἰκοστῇ βίβλῳ τῆς ἱστορικῆς Βι-\nβλιοθήκης ἱστορεῖ, μετὰ τὴν Ἀλεξάνδρου τοὐ Μακε-\nδόνος τελευτὴν, ἐπὶ τοῦ πρώτου Πτολεμαίου, περὶ\n Καρχηδονίων ὑπὸ Ἀγαθοκλέους τοῦ Σικελίας τυράννου\nπολιορκουμένων, ταῦτα πρὸς λέξιν γράφων “Ηιτιῶντο δὲ καὶ τὸν Κρόνον αὐτοῖς ἐναντιοῦ-\nσθαι, καθ’ ὅσον ἐν τοῖς ἔμπροσθεν χρόνοις θύοντες\nτούτῳ τῷ θεῷ τῶν υἱῶν τοὺς κρατίστους , ὕστερον\nὠνούμενοι λάθρα παῖδας, καὶ θρέψαντες ἔπεμπον\nἐπὶ τὴν θυσίαν , καὶ ζητήσεως γενομένης εὑρέθησάν \n20 Διόδωρος] 20, 14.\n\n\nτινες τῶν καθιερουργημένων ὑποβολιμαἲοι γεγονότες.\nτούτων δὲ λαβόντες ἔννοιαν, καὶ τοὺς πολεμίους πρὸς\nτοῖς τείχεσιν ὁρῶντες στρατοπεδεύοντας, ἐδεισιδαιμόνουν\nὡς καταλελυκότες τὰς πατρίους τῶν θεῶντιμάς.\n διορθώσασθαι δὲ τὰς ἀγνοίας σπεύδοντες \nδιακοσίους μὲν τῶν ἐπιφανεστάτων παίδων προκρίναντες\nἔθυσαν δημοσίᾳ, ἄλλοι δ᾿ ἐν διαβολαῖς ὄντες\nἑκουσίως ἑαυτοὺς ἔδοσαν, οὐκ ἐλάττους ὄντες τριακοσίων.\nἦν δὲ παρ᾿ αὐτοῖς ἀνδριὰς Κρόνου χαλκοῦς,\n ἐκτετακὼς τὰς χεῖρας ὑπτίας ἐκτεταμένας ἐπὶ τὴν\nγῆν, ὥστε τὸν συντιθέντα τῶν παίδων ἀποκωλύεσθαι\nκαὶ πίπτειν εἴς τι χάσμα πλῆρες πυρός.”"
    },
    "4.20": {
      "book": "4",
      "section": "20",
      "text": "Τοιαῦτα δὴ καὶ οὗτος διὰ τῆς οἰκείας ἱστορίας\nπαρέδωκεν. εἰκότως ἄρα καὶ ἡ παρ᾿ Ἑβραίοις \n γραφὴ καταμέμφεται τοῖς τὰ τοιαῦτα ζηλώσασι τῶν\nἐκ περιτομῆς, φάσκουσα “καὶ ἔθυον τοὺς υἱοὺς αὐτῶν\nκαὶ τὰς θυγατέρας αὐτῶν τοῖς δαιμονίοις· καὶ\nἐφονοκτονήθη ἡ γῆ ἐν τοῖς αἵμασι, καὶ ἐμιάνθη ἐν\nτοῖς ἔργοις αὐτῶν.” ἀλλὰ γὰρ ἡγοῦμαι διὰ τούτων\n ἀπεληλέγχθαι σαφῶς δαιμονικήν τινα γεγονέναι τὴν\nπαλαιτάτην καὶ πρώτην τῶν ξοάνων ἵδρυσιν, καὶ\nπάσαν τὴν εἰδωλικὴν τῶν ἐθνῶν θεοποιίαν καὶ δαιμόνων\nοὐκ ἀγαθῶν, ἀλλὰ πάντα μοχθηροτάτων καὶ \nφαύλων· ὡς ἐπαληθεύειν τὸ φάσκον ἐν προφητείαις\n λόγιον “πάντες οἱ θεοὶ τῶν ἐθνῶν δαιμόνια·” τό τε\nἀποστολικὸν, δι᾿ οὗ φησιν ὅτι “ἃ θύουσι, δαιμονίοις\nκαὶ οὐ θεῷ θύουσιν.”"
    },
    "4.21": {
      "book": "4",
      "section": "21",
      "text": "ἢ εἴ τί γε ἦν ἀγαθὸν ἐν\nαὐτοῖς, ὡς διὰ τοῦτο καὶ τῆς τῶν ἀγαθῶν μεταλαχεῖν\nπροσηγορίας, εὐεργετικὸν ἂν ἦν καὶ πάντων σωτή-\n ριον, φίλον τε δικαιοσύνης καὶ ἀνθρώπων κηδεμονικόν.\nτοιοῦτον δὲ ὂν πῶς ἀνθρώπων ἔχαιρε σφαγαῖς;\nπῶς δὲ οὐκ ἀπεῖργε διὰ χρησμῶν τὸ ἀνθρώπειον γέ-\n\n\nνος τοιαῦτα πράττειν; ἦ που χεῖρον ἦν καὶ φαυλότερον\nἀνθρώπων, οἵ γε νόμων τιμωρίαις ἐξάντεις\n τοὺς μαιφόνους κατέστησαν. οὐ γὰρ θεός τις ἦν,\nἀλλ᾿ ἄνθρωπος, ὁ τῆς ἀνθρωποθυσίας τὴν χρόνιον\nκαὶ μακρὰν παραλύσας νόσον."
    },
    "4.22": {
      "book": "4",
      "section": "22",
      "text": "Ὅτι δὲ φαύλων ἦν καὶ πονηρῶν ταῦτα δαιμόνων\nεἴη ἄν σοι ἔτι μᾶλλον συμφανὲς, εἰ λογίσαιο\n τὰ τῆς ἐπιρρήτου καὶ ἀκολάστου πορνείας αὐτῶν τῆς\nἐν Ἡλίου πόλει τῆς Φοινίκης εἰσέτι νῦν ἐπιτελούμενα\nκαὶ παρὰ πλείστοις ἄλλοις ἀνθρώπων. μοιχείας \nγοῦν καὶ φθορὰς καὶ παρανόμους ἑτέρας μίξεις ἐπὶ\nτιμῇ θεῶν, ὥσπερ τι χρέος ὀφειλόμενον, χρῆναί φα-\n σιν ἐκτελεῖν, καὶ τῆς μοιχιδίου καὶ πορνικῆς πράξεως\nτοῖς θεοῖς ἀπάρχεσθαι, τῆς ἀκλεοῦς ταύτης καὶ\nἀσέμνου ἐμπορίας, ὥσπερ τι χαριστήριον ἀγαθὸν, \nτοὺς καρποὺς αὐτοῖς ἀνατιθέντας. ὅμοια γὰρ ταῦτα\nταῖς ἀνθρωποθυσίαις."
    },
    "4.23": {
      "book": "4",
      "section": "23",
      "text": "εἰ δὴ οὖν οὐδὲ σώφρονος\nἀνδρὸς οἰκεῖον τὸ χαίρειν φόνοις αἰσχρορρημοσύναις\nτε καὶ παρανόμοις γυναικῶν μίξεσιν, ἐπὶ μισθῷ τὴν\nὥραν ἀπεμπολούσαις, πολλοῦ δεῖ φάναι θεῶν ἢ δαι- \n μόνων εἶναι ἀγαθῶν τὸ ἀποδέχεσθαι τὰ τοιαῦτα. εἰ\nδὲ δὴ λέγοι τις φαύλων μὲν ὁμολογουμένως εἶναι\nταῦτα δαιμόνων, πλὴν ἀλλ᾿ ἑτέρους εἶναι τοὺς ἀγαθοὺς,\nοὓς δὴ μάλιστα σέβειν αὐτοὺς οἷα σωτῆρας,\nπευστέον ποῦ ἄρα ἦσαν αὐτοῖς οἱ ἀγαθοὶ σωτῆρες, \nεἰ δὴ καὶ τούτους ἔσεβον, ὥστε μὴ τοὺς πονηροὺς\nτοιαῦτα δρῶντας κατὰ τῶν προσφύγων ἀπερύκειν,\nποῦ δὲ οἱ ἀγαθοὶ δαίμονες, τοὺς βλαπτικοὺς μὴ ἀπελαύνειν\nκαὶ τοῖς θεραπεύουσι συμμαχεῖν; τί δὲ καὶ\nπεριεφρόνουν παρορῶντες τὸ λογικὸν καὶ θεοφιλὲς \nἀνθρώπων γένος τῇ τῶν φαύλων δαιμόνων ὠμότητι\nκατατρυχόμενον, οὐχὶ δὲ ἄντικρυς τοῖς πᾶσι προεκή-\n\n\nρυττον ἀμεταστρεπτὶ φεύγειν καὶ ἀποτρέπεσθαι πάντα \nθεὸν ὀνομαζόμενον ὡς οὐ θεὸν, ἀλλὰ φαῦλον δαίμονα,\nᾧ τὰ ὠμὰ καὶ ἀπάνθρωπα καὶ παράνομα καὶ\nαἰσχρὰ φίλα τυγχάνει;"
    },
    "4.24": {
      "book": "4",
      "section": "24",
      "text": "καὶ εἴτε τις ἦν πάλαι\n πρότερον ἐν Ῥόδῳ νενομισμένος θεὸς χαίρων ἀνθρω-\nποθυσίαις , τοῦτον ὁ ἀληθὴς θεὸς , εἴ τις ἦν ἄρα τὴν\nπρᾶξιν ἐπισχὼν, οὐ θεὸν, ἀλλὰ φαῦλον ἡγεῖσθαι δαίμονα\nτοῖς πάσι προεκήρυξεν , εἴτε ἐν Σαλαμῖνι τῇ\nπρότερον Κορωνείᾳ ὀνομαζομένῃ , ἐν ᾑ ἐν μηνὶ κατὰ\n Κυπρίους Ἀφροδισίῳ ἐθύετο ἄνθρωπος , καὶ τοῦτον\nὁ ἀληθὴς θεὸς ἀπέφηνεν ἂν ἀλιτήριον εἶναι δαίμονα,\nπαύσας ὡς ἀσεβὲς καὶ ἀνόσιον τὸ γινόμενον;"
    },
    "4.25": {
      "book": "4",
      "section": "25",
      "text": "εἰ δὲ καὶ ἐν Ἠλίου πόλει τῆς Αἰγύπτου τὸν τῆς \nἀνθρωποκτονίας νόμον Ἄμωσις ἔλυσε, πολὺ κρείττονα\n τοῦ θεοῦ τὸν ἄνθρωπον ὁ ἀληθὴς θεὸς ἐδίδα-\nξεν ἂν γεγονέναι· οὐ γὰρ θεὸς, δαίμων δὲ πάλιν\nκἀκεῖνος ἦν ὁ κατάρχων τῆς ἀνθρωποκτονίας. οὐκ\nἂν δὲ ὁ ἀληθὴς θεὸς καὶ τὸν τῆς Ἥρας δαίμονα οὐχὶ\nμιαρὸν ἡγεῖσθαι δεῖν ἐνομοθέτησεν, ᾡ τῆς ἡμέρας\n ἑκάστης τρεῖς ἀνθρώπους θύεσθαι παρέστησεν ἡ\nἱστορία."
    },
    "4.26": {
      "book": "4",
      "section": "26",
      "text": "τί δ’ ἂν γένοιτο δαιμονικώτερον ἀληθῶς\nθῶς τοῦ καλουμένου Ὠμαδίου Διονύσου. ᾧ φασιν \nἐν Χίῳ ἄνθρωπον μελιστὶ διασπῶντας θύειν, ἢ τοῦ\nἐν Τενέδῳ ὡσαύτως , ὃν καὶ αὐτὸν διὰ τῆς ἀνθρωποθυσίας\n ἱλάσκοντο; ἀπηγόρευσε δ’ ἂν ὁ ἀληθὴς\nθεὸς καὶ τῷ Ἄρει τῷ βροτολοιγῷ καὶ φιλοπολέμῳ\nδαίμονι θύειν ἄνθρωπον, ἐνομοθέτησε δ’ ἂν μήτε\nτῶν οἰκείων μήτε τῶν ἀλλοτρίων τὰ φίλτατα κατα-\nσφάττειν αὐτῷ."
    },
    "4.27": {
      "book": "4",
      "section": "27",
      "text": "εἰ δὲ καὶ τῇ Ἀθηνᾷ κατ’ ἔτος\n παρθένος, ὥς φασιν, ἐθύετο ἐν Λαοδικείᾳ τῇ κατὰ\nΣυρίαν, καὶ ταύτην εἰπεῖν πονηρὸν δαίμονα οὐκ ἂν\nἐφυλάξατο ὁ ἀληθὴς θεός· ὡς καὶ τὸν ἐν Λιβύῃ τοῖς \n\n\nὁμοίοις χαίροντα καὶ τὸν ἐπὶ τῆς Ἀραβίας, ᾧ καὶ\nαὐτῷ κατ᾿ ἔτος ἕκαστον ἔθυον παῖδα, ὂν καὶ ὑπὸ\nβωμὸν ἔθαπτον."
    },
    "5.1": {
      "book": "5",
      "section": "1",
      "text": "ἀλλά κε Μηθύμνης ναέταις πολὺ λώιον ἔσται \nφαλληνὸν τιμῶσι Διωνύσοιο κάρηνον.\nθύουσι γὰρ αἱ πόλεις καὶ τελετὰς ἄγουσιν οὐ μόνον\nφαλληνοῖς Διωνύσοιο καρήνοις, ἀλλὰ καὶ λιθίνοις καὶ\nχαλκέοις καὶ χρυσέοις, καὶ οὐ μόνον φαλληνοῖς, ἀλλὰ\nκαὶ αὐτοῖς τοῖς Διονυσίοις καὶ ἄλλοις παμπόλλοις \nἩσιοδείοις θεοῖς."
    },
    "5.2": {
      "book": "5",
      "section": "2",
      "text": "τρὶς γὰρ ὡς ἀληθῶς μύριοί\nεἰσιν ἐπὶ χθονὶ πουλυβοτείρῃ , οὐκ ἀθάνατοι , ἀλλὰ\nλίθινοι καὶ ξύλινοι δεσπόται ἀνθρώπων· οἳ εἰ ἀνθρώπων\nὕβριν τε καὶ εὐνομίην ἐφεώρων, οὐκ ἂν\nτοσοῦτος ἤρθη λῆρος, ὥστε καὶ ἤδη καὶ μέχρις ὑμῶν \n κεχωρηκέναι τὸ κακὸν, ἐπιδιαβὰν καὶ εἰς τὸν Ὂλυμπον,\nὅθι, φασὶ, θεῶν ἶδος ἀσφαλὲς αἰεί."
    },
    "5.3": {
      "book": "5",
      "section": "3",
      "text": "καίτοι  \nεἰ ἀσφαλὲς ἦν, οὐκ ἂν ἦν ἐπιβατὸν λήρῳ, οὐδ’ ἂν\nεἷς τις τῶν Ὀλυμπίων εἰς τοῦτο ἦλθε παρανοίας ὥστ’ ’\nἐλάινον κορμὸν θεῶσαι ’ ὃν οἶ Μηθυμναῖοι σαγήνης \nἐμπλακέντα τοῖς λίνοις ἀνείλκυσαν, καὶ δὶς, εἰ βούλει,\nκαὶ τρὶς καὶ πλεονάκις ἐν τῷ αὐτῷ σαγηνεύοντες\n ἄνθρωποι , καὶ ἐξ ἐκείνου εἰς τὸ Λιβυκὸν ἐξοκείλαντες,\nοὐδ’ εἰς τὴν γῆν ἔξω ἐκβαλόντες αὐτόν· ἐπεὶ\nοὐκ ἂν, μὰ τον Διόνυσον, ἔτι αὐτοῖς ἐνεπλάκη τοῖς \nλίνοις."
    },
    "5.4": {
      "book": "5",
      "section": "4",
      "text": "ἀλλ’ ἐξ ἄκρου κεφαλοειδὴς ὁ κορμὸς (Ἄπολλον,\nξένου κατασκευάσματος·) τί ποτ’ οὖν ἔπραττεν\n\n\nἐν τῷ πελάγει; ἀπορήσαι ἄν τις. τί γὰρ ἄλλο ἢ\nἐκάθητο, νὴ Δία, ἀναμένων ἕως ἄνθρωποι μαινόμενοι,\nοὐ γὰρ φήσω ὅτι καὶ θεοὶ, ἐγκυρήσαντες αὐτῷ,\nοὐ διοπετὲς, ἀλλὰ ποσειδωνοπετὲς ἡγήσωνται, κἄπεικτα\n εἰς ἄστυ ἀπαγάγωσιν, ὥσπερ τινὰ ἀγαθὴν τύ- \nχην, κακὴν οὖσαν ὡς ἀληθῶς, οὐ τύχην, ἀλλὰ τυφεδόνα;\nἢ οὐκ ἤρκει ἄρα αὐτοῖς οἴκοθεν διολλύουσα,\nἀλλ᾿ αὐτὴν ἐπέρρωσέ τε καὶ προσεπέτεινε θεοπληξίας,\nὡς ἄν τις εἴποι, ἐκ Δελφῶν μετάπεμπτος\n ἐπιθήκη.’"
    },
    "5.5": {
      "book": "5",
      "section": "5",
      "text": "Τοσαῦτα καὶ ὁ Οἰνόμαος. ἀλλὰ γὰρ μετὰ τὰ\nεἰρημένα μεταβὰς αὖθις ἐπὶ τὴν Ἐκ λογίων φιλοσοφίαν\nτοῦ τὴν συσκευὴν καθ᾿ ἡμῶν πεποιημένου,\nἀνάγνωθι ἐκ τῶν περὶ εἱμαρμένης τοῦ Πυθίου χρησμῶν,\n εἰ μὴ καὶ σοὶ θείας ἀλλότριος ὢν δυνάμεως\nἔτι μᾶλλον ὁ περὶ τῶν θρυλουμένων χρηστηρίων\nὑποπεσεῖται λόγος."
    },
    "5.6": {
      "book": "5",
      "section": "6",
      "text": "ᾔσθοντο γοῦν εὐθέως οἱ θεοὶ τῆς \nἀγαθουργίας καὶ ἀνηρείψαντό σε, ὥσπερ οἱτοῦ Ὁμήρου\nτὸν Γανυμήδην· ἀλλὰ τὸν μὲν ἐπὶ τῷ κάλλει, σὲ\n δὲ ἐπὶ τῇ ἰσχύϊ καὶ τῆς ἰσχύος τῇ χρήσει τῇ ἀγαθῇ."
    },
    "5.7": {
      "book": "5",
      "section": "7",
      "text": "εἴθε οὖν, ὦ μάντι, ὡς ἔφην, ἐάσας τὴν ψάμμον\nκαὶ τὴν ἅλμην ἀντ᾿ αὐτῶν ἐξέμαθες ὁπόσου ἄξιόν\nἐστιν ἡ πυκτικὴ, ἵνα καὶ τοὺς πύκτας ὄνους θεοὺς\nἐνόμιζες καὶ τοὺς ὀνάγρους τῶν θεῶν τοὺς ἀρίστους·\n καὶ ἦν ἄν τι οἰκεῖον λόγιον ἐπ᾿ ἀποθανόντι ὀνάγρῳ\nμᾶλλον ἢ ἐπὶ τῷ σῷ πύκτῃ\nἔξοχος ἀθανάτων ὄνος ἄγριος, οὐ Κλεομήδης,\nὃν θυσίαις τιμᾶθ᾿ ὡς ουκέτι θνητὸν ἐόντα."
    },
    "5.8": {
      "book": "5",
      "section": "8",
      "text": "μὴ γὰρ δὴ θαυμάσῃς εἰ καὶ ὄναγρος ἐπιδικάσεται\n ἀθανασίας, ἱκανῶς τὰ θεῖα παρεσκευασμένος· καὶ\nἀκούσας μὴ ἀνασχέσθαι, ἀλλ᾿ ἀπειλῆσαι καὶ αὐτὸν\nτὸν Κλεομήδην πατάξας εἰς τὸ βάραθρον ἐμβαλεῖν,\nκαὶ οὐκ ἐπιτρέψειν αὐτῷ εἰς τὸν οὐρανὸν ἀναβῆναι·"
    },
    "5.9": {
      "book": "5",
      "section": "9",
      "text": "εἶναι γὰρ αὐτοῦ ἀξιώτερος αὐτῶν τῶν θείων δώρων, \n ἅτε μήτε αὐτῷ μόνῳ ἕτοιμος ὢν μάχεσθαι, κἂν\nεἰ σιδηροῖς χρῷτο τοῖς ἱμᾶσιν, ἀλλὰ καὶ τῷ Θασίῳ\nπύκτῃ ἅμα ἀμφοτέροις, ὑπὲρ οὗ τοῦ ἀνδριάντος \nἐχαλέπηναν οἱ θεοὶ καὶ τὴν Θασίων γῆν ἄφορον\nεἰργάσαντο."
    },
    "5.10": {
      "book": "5",
      "section": "10",
      "text": "πιστεύομεν δὲ καὶ περὶ τούτου οὐκ\n ἀνθρώπῳ, ἀλλὰ θεῷ τῷ αὐτῷ. ἐξ ὧν ἐγὼ καὶ πάνυ\nκατενόησα ὅτι θεῖόν τι ἄρα ἦν ἐπιτήδευμα ἡ πυκτικὴ,\nτοὺς δὲ πολλοὺς καὶ οἰομένους εἶναι σοφοὺς ἐλελήθει,\nἵν᾿ ἀφέμενοι τοῦ καλοὶ κἀγαθοὶ εἶναι ἤσκουν\nτὰ τοῦ Θασίου πύκτου· ᾧ ἀθανασίαν μὲν, ὥσπερ\n Κλεομήδει, οὐκ ἔδωκαν, ἐφίλησαν δὲ μεγάλως οἱ\nθεοί."
    },
    "5.11": {
      "book": "5",
      "section": "11",
      "text": "οὕτω καὶ ὁ χάλκεος αὐτοῦ ἀνδριὰς ἔδειξέ\nτι ὑπὲρ τὰς τῶν ἄλλων ἀνθρώπων εἰκόνας, ἐπικα-\n\n\n τενεχθεὶς τῷ μαστιγοῦντι ἐχθρῷ, κατά τινα, ὡς\nἔοικε, δαιμονίαν μέριμναν."
    },
    "5.12": {
      "book": "5",
      "section": "12",
      "text": "ἀλλ᾿ οἱ ἄφρονες\nΘάσιοι καὶ θείων ἄπειροι πραγμάτων ἠγανάκτησάν\nτε καὶ ἄγος ἐπεκάλεσαν τῷ ἀνδριάντι, καὶ δίκην εἰσεπράξαντο,\nκαὶ καταδῦσαι ἐτόλμησαν εἰς τὴν θάλασσαν."
    },
    "5.13": {
      "book": "5",
      "section": "13",
      "text": "οὐ μὴν διέφυγόν γε οἱ Θάσιοι, ἀλλ᾿ οἱ\nθεοὶ ἔδειξαν ἡλίκον κακὸν ὑπ᾿ αὐτῶν ἐτολμήθη, λιμὸν\nἐπιπέμψαντες τὸν τῆς θείας δίκης διάκονον, ὃς\nἐδίδαξε μόλις αὐτοὺς τὰ τῶν θεῶν βουλεύματα, ὅ τε\nφιλανθρωπότατος θεῶν σὺ τῷ οἰκείῳ τρόπῳ τὴν βοήθειαν \nαὐτοῖς ἔπεμψας λέγων εἰς πάτρην φυγάδας κατάγων Δήμητρ᾿ ἀπαμήσεις."
    },
    "5.14": {
      "book": "5",
      "section": "14",
      "text": "ἀλλ᾿ οἱ ἀβέλτεροι πάλιν τοὺς φεύγοντας ἀνθρώπους\nᾤοντο ὅτι δεῖ αὐτοὺς κατακαλεῖν· κακῶς εἰδότες.\nτί γὰρ δὴ καὶ μέλει τοῖς ἀφιλανθρωποτάτοις \nθεοῖς ἀνθρώπων κατακαλουμένων ὅσονπερ ἀνδριάντων;\nἀμέλει οὐδὲν ἐπὶ τούτῳ ὠφελήθη ἡ γῆ ὥστε\nπαύσασθαι νοσοῦσα, εἰ μὴ τῶν σοφῶν καὶ ἐπισταμένων\nτις τὸν θεῖον νοῦν συνῆκε φυγάδα εἶναι τὸν\nκαταπεποντωμένον ἀνδριάντα. καὶ ἦν οὕτως. ἅμα \n γὰρ ἀνεστάθη καὶ εὐθὺς ἡ μὲν γῆ ἀνέθαλλεν, οἱ δὲ\nἐκόμων Δήμητρι λοιπόν."
    },
    "5.15": {
      "book": "5",
      "section": "15",
      "text": "πῶς οὖν οὐ τεκμήρια\nταῦτά εἰσιν ἐναργῆ τῆς θεοπρεποῦς ἀθλητικῆς, ὅτι\nἐστὶ θεοτίμητος; καὶ γὰρ καὶ ἐπὶ πεντάθλου ἀνδριάντι\nὑβρισμένῳ ἐμήνισαν οἱ θεοὶ, καὶ Λοκροὶ ἐπείνησαν \nδιὰ τοῦτο, ὥσπερ Θάσιοι, ἕως αὐτοὺς ἰάσατο\nλόγιον σὸν ἔχον οὕτως\nἐν τιμῇ τὸν ἄτιμον ἔχων τότε γῆν ἀναρώσεις."
    },
    "5.16": {
      "book": "5",
      "section": "16",
      "text": "οὐδὲ γὰρ Λοκροὶ ᾔσθοντο θείας διανοίας πρότε-\n ρον ἢ σὲ αὐτοῖς τούτου πρόξενον γενέσθαι. ἀλλ᾿ Εὐθυκλέα \nτὸν πένταθλον ἐνέβαλον εἰς εἱρκτὴν, αἰτια-\n\n\nσάμενοι αὐτὸν ἐπὶ τῇ πατρίδι εἰληφέναι δῶρα· καὶ\nοὐ μόνον τοῦτο, ἀλλὰ καὶ ἀποθανόντος καὶ οὗτοι εἰς\nτὰς εἰκόνας ἐξύβριζον, ἕως οἶ θεοὶ οὐκ ἀνασχόμενοι\nτῶν γινομένων ἐπαφῆκαν αὐτοῖς τὸν κράτιστον λιμόν·\n κἂν ὑπὸ τοῦ λιμοῦ διώλοντο ἂν, εἰ μὴ ἡ παρὰ\nσοῦ ἦλθε βοήθεια , λέγουσα ὅτι δεῖ αὐτοὺς τιμᾶν ἄνδρας\nπεφατνευμένους , οὓς οἱ θεοὶ φιλοῦσιν οὐχ ἡττον\nἢ οὓς οἶ ἀλφιτοποιοὶ πιαίνουσι βοῦς, δι’ ὧν \nὑμᾶς οἱ ἄνθρωποι ἐνίοτε θύοντες πείθουσιν ’ οὐχ ἡττον\n ἴσως , ἀλλὰ καὶ πολὺ μᾶλλον παχέων βοῶν οἱ\nπαχεῖς ἄνθρωποι εὐφραίνουσιν ὑμᾶς οὕτως ὥστε\nἐνίοτε ὅλῃ πόλει καὶ ὅλῳ ἔθνει ὀργίζεσθαι , ἑνὸς ἢ\nδυοῖν ἀδικούντων ταῦτα τὰ θρέμματα."
    },
    "5.17": {
      "book": "5",
      "section": "17",
      "text": "ὡς δὴ\nὤφελες, ὦ μάντι, ἀλείπτης ἡμῖν ἀντὶ μάντεως γενέσθαι,\n σθα, ἢ καὶ μάντις ἅμα καὶ ἀλείπτης, ἵν ᾖ ὥσπερ\nχρηστήριον Δελφικὸν, οὕτω καὶ γυμναστήριον. καὶ\nγὰρ οὐδ’ ἀλλότριον ἦν ἀγῶνος Πυθικοῦ Πυθικὸν εἶναι\nκαὶ τὸ γυμναστήριον.’ Τούτοις ἐπισυνάψω καὶ ἅ φησιν ἀπελέγχων ὡς\n καὶ τοὺς τυράννους κολακεύειν εἰώθασιν οἶ περὶ ὧν\nὁ λόγος."
    },
    "6.1": {
      "book": "6",
      "section": "1",
      "text": "“ Περὶ τοῦ εἰς σημεῖα γεγονέναι τοὺς φωστῆρας,\nοὐκ ἄλλους ἡλίου καὶ σελήνης καὶ τῶν ἄστρων\n τυγχάνοντας , τῶν σφόδρα ἀναγκαιοτάτων ἔστι διαλαβεῖν, \nοὐ μόνον ἐθνῶν τῶν τῆς Χριστοῦ πίστεως\nἀλλοτρίων σφαλλομένων εἰς τὸν περὶ τῆς εἱμαρμένης\nτόπον, τῇ τῶν καλουμένων πλανωμένων ἀστέρων\nἐπιπλοκῇ πρὸς τοὺς ἐν τῷ ζωδιακῷ πάντων αὐτοῖς\nνομιζομένων συμβαίνειν τῶν ἐπὶ τῆς γῆς καὶ τῶν \nπερὶ ἕκαστον ἄνθρωπον , τάχα δὲ καὶ ἀλόγων ζῴων,\nἀλλὰ γὰρ καὶ πολλῶν τῶν πεπιστευκέναι ὑπολαμβα-\nνομένων περισπωμένων μὴ ἄρα ἠνάγκασται τὰ τῶν\n ἀνθρώπων πράγματα καὶ ἀμήχανον ἄλλως γενέσθαι\nἢ ὡς οἶ ἀστέρες κατὰ διαφόρους σχηματισμοὺς ἐπιτελοῦσιν."
    },
    "6.2": {
      "book": "6",
      "section": "2",
      "text": "ἕπεται δὲ τοῖς ταῦτα δογματίζουσιν\nἐξ ὅλων τὸ ἐφ’ ἡμῖν ἀναιρεῖν· διόπερ καὶ ἔπαινον\nκαὶ ψόγον, καὶ πράξεις ἀποδέκτας πάλιν τε αὖ ψεκτάς."
    },
    "6.3": {
      "book": "6",
      "section": "3",
      "text": "ἅπερ εἰ οὕτως ἔχει, τὰ τῆς κεκηρυγμένης\nτοῦ θεοῦ κρίσεως οἴχεται, καὶ ἀπειλαὶ πρὸς τοὺς \nημαριηχότας, ὡς κολασθησομένους · τιμαί τε αὖ πρὸς\nτοὺς τοῖς κρείττοσιν ἑαυτοὺς ἐπιδεδωκότας καὶ μακαριότητες·\n οὐδὲν γὰρ ἔτι τούτων εὐλόγως ἔσται γε-\nνόμενον."
    },
    "6.4": {
      "book": "6",
      "section": "4",
      "text": "καὶ εἰ τὰ ἀκόλουθά τις ἑαυτῷ ἐφ’ οἷς\nδογματίζει βλέποι, καὶ ἡ πίστις ἔσται ματαία, ἥ τε \n5 Ὠριγένης] Plnlocal. Tarin. p. 330. vol. 2. p. 3. ed.\nDelar.\n\n\nΧριστοῦ ἐπιδημία οὐδὲν ἀνύουσα, καὶ πᾶσα ἡ διὰ\nνόμου καὶ προφητῶν οἰκονομία , κάματοί τε ἀποστόλων\nὑπὲρ τοῦ συστῆσαι τὰς διὰ Χριστοῦ τοῦ θεοῦ\nἐκκλησίας·"
    },
    "6.5": {
      "book": "6",
      "section": "5",
      "text": "εἰ μὴ ἄρα καὶ Χριστὸς, κατὰ τοὺς\n οὕτω τολμῶντας ὑπὸ τὴν ἀνάγκην τῆς τῶν ἄστρων\nκινήσεως τῷ γένεσιν ἀνειληφέναι γενόμενος , πάντα \nπεποιήκοι τε καὶ πάθοι, οὐ τοῦ θεοῦ καὶ πατρὸς τῶν\nὅλων αὐτῷ τὰς παραδόξους δυνάμεις δωρησαμένου.\nἀλλὰ τῶν ἀστέρων. οἷς ἀθέοις καὶ ἀσεβέσι τυγχάνουσι\n λόγοις ἀκολουθεῖ καὶ τὸ τοὺς πιστεύοντας ὑπὸ \nτῶν ἀστέρων ἀγομένους πιστεύειν εἰς θεὸν λέγεσθαι."
    },
    "6.6": {
      "book": "6",
      "section": "6",
      "text": "πυθοίμεθα δ’ ἂν αὐτῶν τί ὁ θεὸς βουλόμενος\nτοιοῦτον ἐποίει κόσμον, ἵν οἱ μὲν ἐν αὐτῷ ἄνδρες\nὄντες τὰ γυναικῶν πάσχωσιν, οὐδαμῶς ἑαυτοῖς αἴτιοι\n τῆς ἀσελγείας γεγενημένοι , ἕτεροι δὲ ἀγρίων ζῴων\nκατάστασιν εἰληφότες, τῷ τὴν φορὰν τοῦ παντὸς τοι-\nούτους αὐτοὺς πεποιηκέναι, διὰ τὸ τὸν θεὸν οὕτω\nκεκοσμηκέναι τὸ πᾶν, ἐπιδιδόασιν ἑαυτοὺς ὠμοτάτοις\nκαὶ σφόδρα ἀπανθρώποις πράγμασιν , ἀνδροφονίαις \n καὶ πειρατείαις;"
    },
    "6.7": {
      "book": "6",
      "section": "7",
      "text": "καὶ τί δεῖ λέγειν ἡμᾶς περὶ τῶν\nσυμβαινόντων ἐν ἀνθρώποις καὶ ἁμαρτανομένων ὑπ’\nαὐτῶν, μυρίων ὅσων τυγχανόντων, οὕστινας οἱ τῶν\nπροïστάμενοι προἱστάμενοι τούτων λόγων ἀπολύοντες\nπαντὸς ἐγκλήματος τῷ θεῷ προσγράφουσι πάντων\n τῶν κακός καὶ ψεκτῶς πραττομένων τὴν αἰτίαν;”"
    },
    "6.8": {
      "book": "6",
      "section": "8",
      "text": "“Ἐὰν δέ τινες αὐτῶν, ὡς ἀπολογούμενοι περὶ\nθεοῦ , ἕτερον μὲν εἶναι λέγωσι τὸν ἀγαθὸν, οὐδενὸς\nτούτων ἔχοντα τὴν ἀρχὴν, τῷ δὲ δημιουργῷ πάντων \nτὰ τοιαῦτα προσάπτωσι, πρῶτον μὲν οὐδ’ ὣς ὃ βούλονται\n δυνήσονται ἀποδεικνύναι, ὅτι ἐστὶ δίκαιος.\nπῶς γὰρ ἂν ὁ τοσούτων κακῶν κατ᾿ αὐτοὺς πατὴρ εὐλόγως ·\nχρηματίζοι δίκαιος;"
    },
    "6.9": {
      "book": "6",
      "section": "9",
      "text": "δεύτερον δὲ περὶ ἑαυτῶν\n\n\nτί ποτε φήσουσιν ἐξεταστέον, πότερον ὑπόκεινται τῇ\nφορᾷ τῶν ἀστέρων, ἢ ἠλευθέρωνται, καὶ ἐν τῷ βίῳ\nτυγχάνοντες οὐδὲν ἐνεργούμενον εἰς ἑαυτοὺς ἔχουσιν\nἐκεῖθεν. εἰ μὲν γὰρ φήσουσιν ὑποκεῖσθαι τοῖς ἄστροις,\nδῆλον ὅτι τὰ ἄστρα τὸ νοῆσαι αὐτοῖς τοῦτο ἐχαρίσατο, \n καὶ ὁ δημιουργὸς ὑποβεβληκὼς ἔσται διὰ τῆς τοῦ\nπαντὸς κινήσεως τὸν λόγον τὸν περὶ τοῦ ἀνωτέρω\nἀναπεπλασμένου θεοῦ, ὅπερ οὐ βούλονται."
    },
    "6.10": {
      "book": "6",
      "section": "10",
      "text": "εἰ\nδὲ ἀποκρινοῦνται ὅτι ἔξω τῶν νόμων τυγχάνουσι τοῦ\nδημιουργοῦ τῶν κατὰ τοὺς ἀστέρας, ἵνα μὴ ἀπόφασις \nᾖ τὸ λεγόμενον ὑπ᾿ αὐτῶν ἀναπόδεικτος, πειραθήτωσαν\nἡμᾶς προσάγειν ἀναγκαστικώτερον, διαφορὰν\nπαριστάντες νοῦ τινὸς ὑποκειμένου γενέσει καὶ\nεἱμαρμένῃ καὶ ἑτέρου ἀπὸ τούτων ἐλευθέρου. δῆλον\nγάρ ἐστι τοὺς τοιούτους ὅτι λόγον ἀπαιτηθέντες διδόναι \nαὐτοῖς οὐδαμῶς δυνήσονται."
    },
    "6.11": {
      "book": "6",
      "section": "11",
      "text": "πρὸς δὲ τοῖς\nεἰρημένοις καὶ εὐχαὶ παρέλκουσι μάτην παραλαμβανόμεναι.\nεἰ γὰρ κατηνάγκασται τάδε τινὰ γενέσθαι,\n καὶ οἱ ἀστέρες ποιοῦσιν, οὐδὲν δὲ παρὰ τὴν τούτων\nπρὸς ἀλλήλους ἐπιπλοκὴν δύναται γενέσθαι, θεὸν \nἀλογίστως ἀξιοῦμεν τάδε τινὰ ἡμῖν δωρήσασθαι."
    },
    "6.12": {
      "book": "6",
      "section": "12",
      "text": "καὶ τί ἐπὶ πλεῖον μηκύνειν τὸν λόγον δεῖ, παριστάντα\nτὸ ἀσεβὲς τοῦ κατημαξευμένου ἀβασανίστως\nπαρὰ τοῖς πολλοῖς περὶ εἱμαρμένης τόπου; αὐτάρκη\nγὰρ εἰς ὑπογραφὴν καὶ τὰ εἰρημἐνα.”"
    },
    "6.13": {
      "book": "6",
      "section": "13",
      "text": "“Πόθεν δὲ ἐξετάζοντες τὸ ῾ἔστωσαν εἰς σημεῖα\nοἱ φωστῆρες᾿ ἐπὶ ταῦτα ἐληλύθαμεν ἑαυτοὺς\nὑπομνήσωμεν. οἱ μανθάνοντες περί τινων ἀληθῆ,\n ἤτοι αὐτόπται τῶν πραγμάτων γενόμενοι, ἀποφαίνονται\nτάδε τινὰ ὑγιῶς, τὸ πάθος καὶ τὴν ἐνέργειαν τῶν \nπεπονθότων ἢ ἐνηργηκότων θεασάμενοι, ἢ ἀπαγγελλόντων\nτῶν οὐδαμῶς αἰτίων τοῖς γεγενημένοις ἀκού-\n\n\nσαντες τάδε τινὰ γινώσκουσιν"
    },
    "6.14": {
      "book": "6",
      "section": "14",
      "text": "(ὑπεξῃρήσθω δὲ\nνῦν τοῦ λόγου τὸ δύνασθαι τοὺς δεδρακότας ἢ πεπονθότας,\nδιηγουμένους ἃ δεδράκασιν ἢ πεπόνθασιν,\nἐνάγειν εἰς γνῶσιν τῶν πεπραγμένων τὸν μὴ παρατετυχηκότα)."
    },
    "6.15": {
      "book": "6",
      "section": "15",
      "text": "ἐὰν οὖν ὁ διδασκόμενος ὑπὸ τοῦ\nμηδαμῶς αἰτίου τῶν γινομένων τὸ τάδε τινὰ τοῖσδε \nγεγονέναι ἢ συμβήσεσθαι μὴ διακρίνῃ ὅτι οὐ πάντως\nὁ διδάσκων περί τινος ὡς γενομένου ἢ ἐσομένου αἴ- \nτιός ἐστι τοῦ τὸ πρᾶγμα τοιόνδε τι τυγχάνειν, οἰήσεται\n τὸν παραστήσαντα περὶ τοῦ τάδε τινὰ γεγονέναι,\nἢ τάδε τινὰ ἔσεσθαι, πεποιηκέναι ἢ ποιήσειν τὰ περὶ\nὧν διδάσκει, οἰήσεται δὲ δηλονότι ἐσφαλμένως."
    },
    "6.16": {
      "book": "6",
      "section": "16",
      "text": "ὡς εἴ τις ἐντυχὼν προφητικῇ βίβλῳ προδηλούσῃ τὰ\nπερὶ Ἰούδαν τὸν προδότην νομίσαι, μαθὼν τὸ ἐσόμενον,\n ὁρῶν αὐτὸ ἀποτελούμενον, τὴν βίβλον αἰτίαν\nεἶναι τόδε τι γεγονέναι ὕστερον, ἐπεὶ ἀπὸ τῆς βίβλου \nμεμάθηκε τὰ ὑπὸ τοῦ Ἰούδα πραχθησόμενα ὕστερον·\nἢ πάλιν μὴ τὴν βίβλον ὑπολάβοι εἶναι αἰτίαν, ἀλλὰ\nτὸν πρῶτον γράψαντα αὐτὴν, ἢ τὸν ἐνεργήσαντα φέρε\n εἰπεῖν τὸν θεόν."
    },
    "6.17": {
      "book": "6",
      "section": "17",
      "text": "ὥσπερ δὲ ἐπὶ τῶν περὶ τοῦ\nἸούδα προφητευομένων αὐταὶ αἱ λέξεις ἐξεταζόμεναι\nἐμφαίνουσι τὸν θεὸν ποιητὴν μὴ γεγονέναι τῆς τοῦ\nἸούδα προδοσίας, ἀλλὰ μόνον δεδηλωκέναι προεγνωκότα\nτὰ ἀπὸ τῆς τούτου κακίας πραχθησόμενα παρὰ\n τὴν αὐτοῦ αἰτίαν,"
    },
    "6.18": {
      "book": "6",
      "section": "18",
      "text": "οὕτως εἴ τις ἐμβαθύναι τῷ\nλόγῳ τοῦ προειδέναι τὰ πάντα τὸν θεὸν καὶ τοὺς ἐν\nοἷς οἷον ἐτύπωσε τῆς ἑαυτοῦ προγνώσεως τοὺς λόγους,\nκατανοήσαι ἂν ὅτι οὔτε ὁ προγνοὺς πάντως\nαἴτιος τῶν προεγνωσμένων οὔτε τὰ τοὺς τύπους τῶν \n λόγων τῆς προγνώσεως τοῦ προεγνωκότος δεξάμενα.”"
    },
    "6.19": {
      "book": "6",
      "section": "19",
      "text": "“Ὅτι μὲν οὖν ἕκαστον τῶν ἐσομένων πρὸ\nπολλοῦ οἶδεν ὁ θεὸς γενησόμενον, καὶ χωρὶς μὲν γρα-\n\n\nφῆς αὐτόθεν ἐκ τῆς ἐννοίας τῆς περὶ θεοῦ δῆλον τῷ\nσυνιέντι ἀξίωμα δυνάμεως νοῦ θεοῦ."
    },
    "6.20": {
      "book": "6",
      "section": "20",
      "text": "εἰ δὲ δεῖ\nκαὶ ἀπὸ τῶν γραφῶν τοῦτο παραστήσαι, πλήρεις μέν\nεἰσιν αἶ προφητεῖαι τοιούτων παραδειγμάτων, καὶ τὰ\n κατὰ τὴν Σωσάνναν δὲ τοῦ θεοῦ γινώσκοντος τὰ \nπάντα πρὶν γενέσεως αὐτῶν, οὕτω λέγουσαν “ ὁ θεὸς\nὁ αἰώνιος, ὁ τῶν κρυπτῶν γνώστης, ὁ εἰδὼς τὰ πάντα\nπρὶν γενέσεως αὐτῶν, σὺ ἐπίστασαι ὅτι ψευδῆ μου\nκατεμαρτύρησαν οὗτοι.’’"
    },
    "6.21": {
      "book": "6",
      "section": "21",
      "text": "σαφέστατα δὲ ἐν τῇ\nτρίτῃ τῶν Βασιλειῶν καὶ ὄνομα βασιλεύοντος καὶ \nπράξεις ἀνεγράφησαν πρὸ πλειόνων ἐτῶν τοῦ γεμέσθαι\nπροφητευόμενα οὕτως ‘καὶ ἐποίησεν Ἱεροβοὰμ\nἑορτὴν ἐν τῷ μηνὶ τῷ ὀγδόῳ , ἐν τῇ πέμπτῃ καὶ δε-\nκάτῃ ἡμέρᾳ τοῦ μηνὸς, κατὰ τὴν ἑορτὴν τὴν ἐν γῇ\n Ἰούδα. καὶ ἀνέβη ἐπὶ τὸ θυσιαστήριον τὸ ἐν Βαιθὴλ, \nὃ ἐποίησεν ἐν ταῖς δαμάλεσιν αἷς ἐποίησεν.’ εἶτα\nμετ’ ὀλίγα ‘καὶ ἰδοὺ ἄνθρωπος τοῦ θεοῦ ἐξ Ἰούδα\nπαρεγένετο ἐν λόγῳ κυρίου ἐν Βαιθὴλ, καὶ ‘Iεροβοὰμ\nεἱστήκει ἐπὶ τὸ θυσιαστήριον αὐτοῦ ἐπιθῦσαι· καὶ\nἐπεκάλεσεν ἐπὶ τὸ θυσιαστήριον ἐν λόγῳ κυρίου, καὶ \nεἶπε, θυσιαστήριον, θυσιαστήριον, τάδε λέγει κύ-\nριος, ἰδοὺ υἱὸς τίκτεται τῷ οἴκῳ Δαβὶδ, Ἰωσίας ὄνομα\n αὐτῷ , καὶ θύσει ἐπὶ σὲ τοὺς ἱερεῖς τῶν ὑψηλῶν\nτῶν ἐπιθυόντων ἐπὶ σὲ, καὶ ὀστᾶ ἀνθρώπων καύσει\nἐπὶ σέ. καὶ ἔδωκεν ἐν τῇ ἡμέρᾳ ἐκείνῃ τέρας, λέγων, \n‘τοῦτο τὸ τέρας ὃ ἐλάλησε κύριος λέγων, ἰδοὺ τὸ θυ-\nσιαστήριον ῥήγνυται, καὶ ἐκχυθήσεται ἡ πιότης ἡ ἐπ’\nαὐτῷ. καὶ μετ’ ὀλίγα δηλοῦται ὅτι καὶ τὸ θυσια-\nστήριον ἐρράγη καὶ ἐξεχύθη ἡ πιότης ἀπὸ τοῦ θυ-\nσιαστηρίου κατὰ τὸ τέρας ὃ ἔδωκεν ὁ ἄνθρωπος ἐν \nλόγῳ κυρίου."
    },
    "6.22": {
      "book": "6",
      "section": "22",
      "text": "καὶ έν τῷ Ἠσαίᾳ, γενομένῳ πρὸ\nπολλοῦ τῆς αἰχμαλωσίας τῆς εἰς Βαβυλῶνα, μεθ’ ἣν\n\n\nαἰχμαλωσίαν ὕστερόν ποτε γίνεται Κῦρος ὁ Περσῶν\nβασιλεὺς συνεργήσας τῇ οἰκοδομῇ τοῦ ναοῦ, γενο-\nμένῃ κατὰ τοὺς χρόνους Ἔσδρα, ταῦτα περὶ\nὀνομαστὶ προφητεύεται οὕτω λέγει κύριος ὁ θεὸς τῷ\n χριστῷ μου Κύρῳ , οὗ ἐκράτησα τῆς δεξιᾶς αὐτοῦ,\nἐπακοῦσαι ἔμπροσθεν αὐτοῦ ἔθνη, καὶ ἰσχὺν βασιλέων\nδιαρρήξω, ἀνο·ίξω ἔμπροσθεν αὐτοῦ θύρας, καὶ\nπόλεις οὐ συγκλεισθήσονται. ἐγὼ ἔμπροσθέν σου\nπορεύσομαι, καὶ ὄρη ὁμαλιῶ, θύρας χαλκὰς συντρίψω, \n καὶ μοχλοὺς σιδηροῦς συνθλάσω · καὶ δώσω σοι \nθησαυροὺς σκοτεινοὺς, ἀποκρύφους, ἀοράτους ἀνοίξω\nσοι, ἔνα γνῷς ὅτι ἐγὼ κύριος ὁ θεὸς, ὁ καλῶν τὸ\nὄνομά σου, θεὸς Ἰσραήλ. ἕνεκεν τοῦ παιδός μου\nἸακὼβ, καὶ Ἰσραὴλ τοῦ ἐκλεκτοῦ μου, ἐγὼ καλέσω\n σε τῷ ὀνόματί μου, καὶ προσδέξομαί σε."
    },
    "6.23": {
      "book": "6",
      "section": "23",
      "text": "σαφῶς\nγὰρ καὶ ἐκ τούτων δεδŕλωται ὅτι διὰ τὸν λαὸν ὃν\nεὐηργἐτησεν , ὁ κύριος ὁ θεὸς μὴ γινώσκοντι αὐτῷ\nτὴν καθ’ Ἑβραίους θεοσέβειαν ἐδωρήσατο ἐθνῶν \nπλειόνων ἄρξαι. καὶ ἔστι ταῦτα μαθεῖν καὶ ἀπὸ Ἑλληνων\n ληνῶν τῶν ἀναγραψάντων τὰ περὶ τὸν προφητευ-\nθέντα Κῦρον."
    },
    "6.24": {
      "book": "6",
      "section": "24",
      "text": "ἔτι δὲ καὶ ἐν τῷ Δανιὴλ, Βαβυλωνίων\nβασιλευόντων τότε , τῶ Ναβουχοδονόσορ\nδείκνυνται αἱ ἐσόμεναι βασιλεῖαι μετ’ αὐτόν. δεί-\nκνυνται δὲ διὰ τῆς εἰκόνος, χρυσίου μὲν τῆς Βαβυ-\n λωνίων ἀρχῆς ὀνομαζομένης , ἀργυρίου δὲ τῆς Περ-\nσῶν, χαλκοῦ δὲ τῆς Μακεδόνων , σιδήρου δὲ τῆς\nΡωμαίων."
    },
    "6.25": {
      "book": "6",
      "section": "25",
      "text": "καὶ πάλιν ἐν τῷ αὐτῷ προφήτῃ τὰ \nπερὶ Δαρεῖον καὶ Ἀλέξανδρον, καὶ τοὺς τέσσαρας\nδιαδόχους Ἀλεξάνδρου τοῦ Μακεδόνων βασιλέως,\n καὶ Πτολεμαῖον τὸν τῆς Αἰγύπτου ἄρξαντα, τὸν ἐπι-\nκαλούμενον Λαγὼν , οὕτω προφητεύεται καὶ ἴδον\nτράγος αἰγῶν ἤρχετο ἀπὸ λιβὸς ἐπὶ πρόσωπον πάσης\n\n\nτῆς γῆς. καὶ τῷ τράγῳ κέρας ἀνὰ μέσον τῶν ὀφθαλμῶν.\nκαὶ ἦλθεν ἕως τοῦ κριοῦ τοῦ τὰ κέρατα ἔχοντος,\nοὗ εἶδον ἑστῶτος ἐνώπιον τοὐ Οὐβὰλ, καὶ ἔδραμε\nπρὸς αὐτὸν ἐνώπιον τῆς ἰσχύος αὐτοῦ. καὶ εἶδον\nαὐτὸν φθάνοντα ἕως τοῦ κριοῦ, καὶ ἐξηγριώθη πρὸς \n αὐτὸν καὶ ἔπαισε τὸν κριὸν, καὶ συνέτριψεν ἀμφότερα\nτὰ κέρατα αὐτοῦ, καὶ οὐκ ἦν ἰσχὺς τῷ κριῷ\nστῆναι ἐνώπιον αὐτοῦ, καὶ ἔρριψεν αὐτὸν ἐπὶ τὴν\nγῆν, καὶ συνεπάτησεν αὐτὸν, καὶ οὐκ ἦν ὁ ἐξαιρούμενος\nτὸν κριὸν ἐκ χειρὸς αὐτοῦ. καὶ ὁ τράγος τῶν \nαἰγῶν ἐμεγαλύνθη ἕως σφόδρα. καὶ ἐν τῷ ἰσχῦσαι\nαὐτὸν συνετρίβη τὸ κέρας αὐτοῦ τὸ μέγα, καὶ ἀνέβη\nἕτερα κέρατα ὑποκάτω αὐτοῦ εἰς τοὺς τέσσαρας\nἀνέμους τοῦ οὐρανοῦ, καὶ ἐκ τοῦ ἑνὸς ἐξῆλθεν κέρας\nἓν ἰσχυρὸν, καὶ ἐμεγαλύνθη περισσῶς πρὸς τὸν \nνότον καὶ τὴν δύσιν."
    },
    "6.26": {
      "book": "6",
      "section": "26",
      "text": "τί δὲ δεῖ λέγειν τὰς περὶ\nΧριστοῦ προφητείας, οἷον τόπον γενέσεως αὐτοῦ\nΒηθλεὲμ, καὶ τόπον ἀνατροφῆς αὐτοῦ Νάζαρα, καὶ\nτὴν εἰς Αἴγυπτον ἀναχώρησιν, καὶ τεράστια ἃ ἐποί-\n ησε, καὶ τίνα τρόπον ὑπὸ Ἰούδα τοῦ εἰς ἀποστολὴν \nκεκλημένου προεδόθη; πάντα γὰρ ταῦτα σημεῖά ἐστι\nτῆς τοῦ θεοῦ προγνώσεως."
    },
    "6.27": {
      "book": "6",
      "section": "27",
      "text": "ἀλλὰ καὶ αὐτὸς ὁ\nσωτὴρ, ὅταν, φησὶν, ἴδητε κυκλουμένην ὑπὸ στρατοπέδων\nτὴν Ἱερουσαλὴμ, τότε γνώσεσθε ὅτι ἤγγικεν\nἡ ἐρήμωσις αὐτῆς. προεῖπε γὰρ τὸ ὕστερον συμβεβηκὸς \nτὸ τέλος τῆς κατασκαφῆς Ἱερουσαλήμ.”"
    },
    "6.28": {
      "book": "6",
      "section": "28",
      "text": "“Ἀποδεδειγμένου τοίνυν ἡμῖν περὶ τοῦ προγνώστην\nεἶναι τὸν θεὸν οὐκ ἀκαίρως, ἵνα διηγησώ-\n μεθα πῶς οἱ ἀστέρες γίνονται εἰς σημεῖα, νοητέον\nτοὺς ἀστέρας οὕτω τετάχθαι κινεῖσθαι, ἐναντιοφορούντωντῶν \nτῶν καλουμένων πλανωμένων τοῖς ἀπλανέσιν,\nἵνα σημεῖα ἀπὸ τοῦ σχηματισμοῦ τῶν ἀστέρων πάν-\n\n\nτῶν τῶν περὶ ἕκαστον γινομένων καὶ τῶν καθόλου\nλαμβάνοντες γινώσκωσιν, οὐχὶ οἶ ἄνθρωποι, πολλῷ\nγὰρ μεῖζον ἢ κατὰ ἄνθρωπον τὸ δύνασθαι κατὰ ἀλήθειαν\nἐκλαμβάνειν ἀπὸ τῆς κινήσεως τῶν ἀστέρων\n τὰ περὶ ἑκάστου τῶν ὅ τί ποτε οὖν ἐνεργούντων ἢ\nπασχόντων,) ἀλλ’ αἷ δυνάμεις , ἃς ἀναγκαῖον διὰ\nπολλὰ ταῦτα γινώσκειν, ὡς κατὰ δύναμιν διὰ τῶν\nἑξῆς δείξομεν."
    },
    "6.29": {
      "book": "6",
      "section": "29",
      "text": "συνέντες δὲ οἱ ἄνθρωποι ἔκ τινων \nτηρήσεων, ἢ καὶ ἐκ διδασκαλίας ἀγγέλων τὴν ἰδίαν\n τάξιν παραβεβηκότων, καὶ ἐπὶ τῇ τοῦ γένους ἡμῶν\nἐπιτριβῇ διδαξάντων περὶ τούτων τινὰ, ᾠήθησαν\nτοὺς ἀφ’ ὧν τὰ σημεῖα οἴονται λαμβάνειν αἰτίους\nὑπάρχειν τούτων, ἃ σημαίνειν ὁ λόγος φησι· περὶ\nὧν καὶ αὐτῶν ὡς ἐν ἐπιτομῇ κατὰ δύναμιν έπιμελέστερον \n εὐθέως διαληψόμεθα."
    },
    "6.30": {
      "book": "6",
      "section": "30",
      "text": "προκείσεται\nτοίνυν ταῦτα τὰ προβλήματα. (ά) Πῶς, προγνώστου\nὄντος ἐξ αἰῶνος τοῦ θεοῦ περὶ τῶν ὑφ’ ἑκάστου\nπράττεσθαι νομιζομένων, τὸ ἐφ’ ἡμῖν σώζεται · (β') καὶ \nτίνα τρόπον οἶ ἀστέρες οὐκ εἰσὶ ποιητικοὶ τῶν ἐν\n ἀνθρώποις , σημαντικοὶ δὲ μόνον· (γ') καὶ ὅτι ἄν-\nθρωποι τὴν περὶ τούτων γνῶσιν ἀκριβῶς ἔχειν οὐ\nδύνανται, ἀλλὰ δυνάμεσιν ἀνθρώπων κρείττοσι τὰ\nσημεῖα ἔκκειται. (δ') τίς γὰρ ἡ αἰτία τοῦ τὰ σημεῖα\nτὸν θεὸν πεποιηκέναι εἰς γνῶσιν τῶν δυνάμεων,\n τέταρτον ἐξετασθήσεται."
    },
    "6.31": {
      "book": "6",
      "section": "31",
      "text": "καὶ τοίνυν ἴδωμεν τὸ\nπρῶτον, ὅπερ εὐλαβηθέντες πολλοὶ τῶν Ἑλλήνων,\nοἰόμενοι κατηναγκάσθαι τὰ πράγματα καὶ τὸ ἐφ’\nἡμῖν μηδαμῶς σώζεσθαι εἰ ὁ θεὸς προγινώσκει τὰ\nμέλλοντα, ἀσεβὲς δόγμα ἐτόλμησαν ἀναδέξασθαι μαλλον \n ἢ προσέσθαι τὸ, ὥς φασιν ἐκεῖνοι, ἔνδοξον μὲν\nπερὶ θεοῦ, ἀναιροῦν δὲ τὸ ἐφ’ ἡμῖν, καὶ διὰ τοῦτο\nἔπαινον καὶ ψόγον , καὶ τὸ τῶν ἀρετῶν ἀποδεκτὸν\n\n\nτῶν τε κακιῶν ψεκτόν."
    },
    "6.32": {
      "book": "6",
      "section": "32",
      "text": "καί φασιν, εἰ ἐξ αἰῶνος\nἔγνω ὁ θεὸς τόνδε τινὰ ἀδικήσειν καὶ τάδε ποιῆσαι\nτὰ ἀδικήματα, ἀψευδὴς δὲ ἡ γνῶσις τοῦ θεοῦ, καὶ\nπάντως ἔσται ἄδικος ποιήσων τάδε τὰ ἀδικήματα ὁ\nτοιοῦτος εἶναι προεωραμένος, καὶ ἀμήχανον μὴ ἀδικήσειν \nαὐτόν· εἰ δὲ ἀμήχανον μὴ ἀδικήσειν αὐτὸν,\n κατηνάγκασται τὸ ἀδικήσειν αὐτὸν, καὶ ἀδύνατον\nἔσται ἄλλο τι πρᾶξαι αὐτὸν ἢ ὅπερ ὁ θεὸς ἔγνω.\nεἰ δὲ ἀδύνατον ἄλλο τι πρᾶξαι αὐτὸν, οὐδεὶς δὲ\nἀδύνατον μὴ ποιήσας ψεκτός ἐστι, μάτην αἰτιώμεθα \nτοὺς ἀδίκους"
    },
    "6.33": {
      "book": "6",
      "section": "33",
      "text": "ἀπὸ δὲ τοῦ ἀδίκου καὶ τῶν ἀδικημάτων\nἐπέρχονται καὶ ἐπὶ τὰ ἄλλα ἁμαρτήματα, εἶτα\nἐκ τοῦ ἐναντίου καὶ τὰ νομιζόμενα κατορθώματα·\nκαί φασιν ἀκολουθεῖν τῷ τὸν θεὸν τὰ μέλλοντα προεγνωκέναι\nτὸ μὴ δύνασθαι τὸ ἐφ᾿ ἡμῖν σώζεσθαι."
    },
    "6.34": {
      "book": "6",
      "section": "34",
      "text": "πρὸς οὓς λεκτέον ὅτι ἐπιβάλλων ὁ θεὸς τῇ ἀρχῇ\n τῆς κοσμοποιίας, οὐδενὸς ἀναιτίως γινομένου, ἐπιπορεύεται\nτῷ νῷ ἕκαστον τῶν ἐσομένων ὁρῶν ὅτι\nἐπεὶ τόδε γέγονε τόδε ἕπεται, ἐὰν δὲ γένηται τόδε\nτὸ ἑπόμενον τόδε ἀκολουθεῖ· οὗ ὑποστάντος τόδε \nἔσται· καὶ οὕτω μέχρι τέλους τῶν πραγμάτων ἐπιπορευθεὶς\nοἶδεν ἃ ἔσται, οὐ πάντως ἑκάστῳ τῶν\nγινωσκομένων αἴτιος τοῦ αὐτὸ συμβῆναι τυγχάνων."
    },
    "6.35": {
      "book": "6",
      "section": "35",
      "text": "ὥσπερ γὰρ εἴ τις ὁρῶν τινὰ διὰ μὲν ἀμαθίαν\nπροπετῆ, διὰ δὲ τὴν προπέτειαν ἀλογίστως ἐπιβαίνοντα \nὁδοῦ ὀλισθηρᾶς, καὶ καταλάβοι πεσεῖσθαι\n ὀλισθήσαντα, οὐχὶ αἴτιος τοῦ ὀλίσθου ἐκείνῳ γίνεται,\nοὕτω νοητέον τὸν θεὸν προεωρακότα ὁποῖος ἔσται\nἕκαστος καὶ τὰς αἰτίας τοῦ τοιοῦτον αὐτὸν ἔσεσθαι\nκαθορᾶν, καὶ ὅτι ἁμαρτήσεται τάδε, ἢ κατορθώσει \nτάδε."
    },
    "6.36": {
      "book": "6",
      "section": "36",
      "text": "καὶ εἰ χρὴ λέγειν οὐ τὴν πρόγνωσιν αἰτίαν\nτῶν γινομένων, (οὐ γὰρ ἐφάπτεται τοῦ προ-\n\n\nεγνωσμένου ἁμαρτησομένου ὁ θεὸς, ὅταν ἁμαρτάνῃ,)\nἀλλὰ παραδοξότερον μὲν, ἀληθὲς δὲ ἐροῦμεν, τὸ\nἐσόμενον αἴτιον τοῦ τοιάνδε εἶναι τὴν περὶ αὐτοῦ\nπρόγνωσιν."
    },
    "6.37": {
      "book": "6",
      "section": "37",
      "text": "οὐ γὰρ ἐπεὶ ἔγνωσται γίνεται, ἀλλ᾿\n ἐπεὶ γίνεσθαι ἔμελλεν ἔγνωσται. διαστολῆς δὲ δεῖ- \nται. εἰ μὲν γὰρ τὸ ῾πάντως ἔσται᾿ οὕτω τις ἑρμηνεύει,\nὡς ἀνάγκην εἶναι γενέσθαι τὸ προεγνωσμένον, οὐ\nδιδόαμεν αὐτῷ· οὐ γὰρ ἐροῦμεν, ἐπεὶ προέγνωσται\nἸούδαν προδότην γενέσθαι, ὅτι πᾶσα ἀνάγκη ἦν\n Ἰούδαν προδότην γενέσθαι."
    },
    "6.38": {
      "book": "6",
      "section": "38",
      "text": "ἐν γοῦν ταῖς περὶ\nτοῦ Ἰούδα προφητείαις μέμψεις καὶ κατηγορίαι τοῦ\nἸούδα ἀναγεγραμμέναι εἰσὶ, παντί τῳ παριστῶσαι\nτὸ ψεκτὸν αὐτοῦ. οὐκ ἂν δὲ ψόγος αὐτῷ προσήπτετο, \nεἰ ἐπάναγκες προδότης ἦν, καὶ μὴ ἐνεδέχετο αὐτὸν\n ὅμοιον τοῖς λοιποῖς ἀποστόλοις γενέσθαι."
    },
    "6.39": {
      "book": "6",
      "section": "39",
      "text": "ὅρα δὲ\nεἰ μὴ ταῦτα δηλοῦται δι᾿ ὧν παραθησόμεθα ῥητῶν\nοὕτως ἐχόντων· μηδὲ γενηθήτω οἰκτίρμων τοῖς\nὀρφανοῖς αὐτοῦ, ἀνθ᾿ ὧν οὐκ ἐμνήσθη ποιῆσαι\nἔλεος· καὶ κατεδίωξεν ἄνθρωπον πένητα καὶ πτωχὸν,\n καὶ κατανενυγμένον τῇ καρδίᾳ τοῦ θανατῶσαι·\nκαὶ ἠγάπησε κατάραν, καὶ ἥξει αὐτῷ, καὶ οὐκ ἠθέ- \nλησεν εὐλογίαν, καὶ μακρυνθήσεται ἀπ᾿ αὐτοῦ.”"
    },
    "6.40": {
      "book": "6",
      "section": "40",
      "text": "“Εἰ δέ τις διηγήσεται τὸ πάντως ἔσται, κατὰ \nτὸ σημαίνειν αὐτὸ λέγων ὅτι ἔσται μὲν τάδε τινὰ,\n ἐνεδέχετο δὲ καὶ ἑτέρως γενέσθαι, τοῦτο ὡς ἀληθὲς\nσυγχωροῦμεν. τὸν μὲν γὰρ θεὸν οὐκ ἐνδέχεται\nψεύσασθαι, ἐνδέχεται δὲ περὶ τῶν ἐνδεχομένων\nγενέσθαι καὶ μὴ γενέσθαι φρονῆσαι τὸ γενέσθαι\nαὐτὰ καὶ μὴ γενέσθαι."
    },
    "6.41": {
      "book": "6",
      "section": "41",
      "text": "σαφέστερον δὲ τοῦτο\n ἐροῦμεν οὕτως· εἰ ἐνδέχεται Ἰούδαν εἶναι ἀπόστολον\nὁμοίως Πέτρῳ, ἐνδέχεται τὸν θεὸν νοῆσαι περὶ τοῦ\nἸούδα ὅτι μενεῖ ἀπόστολος ὁμοίως Πέτρῳ· εἰ ἐν-\n\n\nδέχεται Ἰούδαν προδότην γενέσθαι, ἐνδέχεται τὸν\n θεὸν φρονῆσαι περὶ αὐτοῦ ὅτι προδότης ἔσται."
    },
    "6.42": {
      "book": "6",
      "section": "42",
      "text": "εἰ δὲ προδότης ἔσται Ἰούδας, ὁ θεὸς τῇ προγνώσει\nαὐτοῦ τῶν προειρημένων ἐνδεχομένων δύο, ἐνδεχομένου\nτοῦ εἶναι ἑνὶ αὐτῶν, τὸ ἀληθὲς προγινώσκων, \nπρογνώσεται τὸν Ἰούδαν προδότην γενέσθαι· τὸ δὲ\nπερὶ οὗ ἡ γνῶσις ἐνδέχεται καὶ ἑτέρως γενέσθαι· καὶ\nλέγοι ἂν ἡ γνῶσις τοῦ θεοῦ ὅτι ἐνδέχεται μὲν τόνδε\nτόδε ποιῆσαι, ἀλλὰ καὶ τὸ ἐναντίον· ἐνδεχομένων\nδὲ ἀμφοτέρων οἶδα ὅτι τάδε ποιήσει."
    },
    "6.43": {
      "book": "6",
      "section": "43",
      "text": "οὐ γὰρ \nὥσπερ, ὁ θεὸς εἴποι ἂν, οὐκ ἐνδέχεται τόνδε τινὰ\nτὸν ἄνθρωπον πτῆναι, οὕτω χρησμὸν, φέρε εἰπεῖν,\nπερί τινος διδοὺς ἐρεῖ ὅτι οὐκ ἐνδέχεται τόνδε σω-\n φρονῆσαι· δύναμις μὲν γὰρ πάντη οὐκ ἔστι τοῦ\nπτῆναι οὐδαμῶς ἐν τῷ ἀνθρώπῳ, δύναμις δέ ἐστι \nτοῦ σωφρονῆσαι καὶ τοῦ ἀκολαστῆσαι."
    },
    "6.44": {
      "book": "6",
      "section": "44",
      "text": "ὧν ἀμφοτέρων\nδυνάμεων ὑπαρχουσῶν, ὁ μὴ προσέχων λόγοις\nἐπιτρεπτικοῖς καὶ παιδευτικοῖς ἑαυτὸν ἐπιδίδωσι τῇ\nχειρίστῃ· κρείττονι δὲ ὁ ζητήσας τὸ ἀληθὲς καὶ\nβιῶσαι βεβουλημένος κατ᾿ αὐτό. οὐ ζητεῖ δὲ ὅδε \nμὲν τἀληθῆ, ἐπεὶ ἐπιρρέπει ἐπὶ τὴν ἡδονήν· ὅδε δὲ\nἐξετάζει περὶ αὐτῶν, αἱρεθεὶς ὑπὸ τῶν κοινῶν ἐν-\n νοιῶν καὶ λόγου προτρεπτικοῦ."
    },
    "6.45": {
      "book": "6",
      "section": "45",
      "text": "πάλιν δ᾿ αὖ ὅδε\nμὲν αἱρεῖται τὴν ἡδονὴν, οὐχὶ οὐ δυνάμενος ἀντιβλέπειν\nαὐτῇ, ἀλλ᾿ οὐκ ἀγωνιζόμενος· ὅδε δὲ καταφρονεῖ \nαὐτῆς, τὸ ἄσχημον ὁρῶν τὸ ἐν αὐτῇ πολλάκις\nτυγχάνον."
    },
    "6.46": {
      "book": "6",
      "section": "46",
      "text": "ὅτι μέντοι γε ἡ πρόγνωσις τοῦ θεοῦ\nοὐκ ἀνάγκην ἐπιτίθησι τοῖς περὶ ὧν κατείληφε, πρὸς\nτοῖς εἰρημένοις καὶ τοῦτο λελέξεται, ὅτι πολλαχοῦ\nτῶν γραφῶν ὁ θεὸς κελεύει τοῖς προφήταις κηρύσσειν \nμετάνοιαν, οὐ προσποιησάμενος τὸ ἐγνωκέναι\nπότερον οἱ ἀκούσαντες ἐπιστρέψουσιν, ἢ τοῖς ἁμαρ-\n\n\nτήμασιν ἑαυτῶν ἐμμενοῦσιν· ὥσπερ ἐν τῷ Ἱερεμίᾳ\nλέγεται “ ἴσως ἀκούσονται καὶ μετανοήσουσιν.’’"
    },
    "6.47": {
      "book": "6",
      "section": "47",
      "text": "οὐ \nγὰρ ἀγνοῶν ὁ θεὸς πότερον ἀκούσουσιν, ἢ οὒ, φησὶν\n‘‘ἴσως ἀκούσονται καὶ μετανοήσουσιν,’’ ἀλλ’ οἱονεὶ τὸ\n ἰσοστάσιον τῶν δυνάμεων γενέσθαι δεικνὺς ἐκ τῶν\nλεγομένων, ἵνα μὴ προκατηγγελμένη ἡ πρόγνωσις\nαὐτοῦ καταπεσεῖν ποιήσῃ τοὺς ἀκούοντας, δόξαν\nἀνάγκης παριστᾶσα , ὡς οὐκ ὄντος ἐπ’ αὐτοῖς τοῦ\nἐπιστρέψαι , καὶ οἱονεὶ καὶ αὕτη αἰτία γένηται τῶν\n ἁμαρτημάτων."
    },
    "6.48": {
      "book": "6",
      "section": "48",
      "text": "ἢ πάλιν τοῖς ἐκ τοῦ ἀγνοεῖν τὸ\nπροεγνωσμένον καλὸν δυναμένοις ἐν τῷ ἀγωνίσασθαι\nκαὶ ἀντιτείνειν πρὸς τὴν κακίαν ἐν ἀρετῇ βιῶσαι\nαἰτία γένηται ἡ πρόγνωσις ἐκλύσεως, οὐκέτι εὐτόνως \nἱσταμένοις κατὰ τῆς ἀμαρτίας,ὡς πάντως ἐσομένου τοῦ\n προειρημένου. καὶ οὕτω γὰρ οἶον ἐμπόδιον γένοιτ’ ἂν\nἡ πρόγνωσις τοῦ ἐσομένου καλοῦ."
    },
    "6.49": {
      "book": "6",
      "section": "49",
      "text": "πάντα γοῦν χρη-\nσίμως ὁ θεὸς τὰ κατὰ τὸν κόσμον οἰκονομῶν εὐλόγως\nἡμᾶς καὶ πρὸς τὰ μέλλοντα ἐτύφλωσεν. ἡ γὰρ γνῶσις\nαὐτῶν ἀνῆκε μὲν ἡμᾶςἀπὸ τοῦ ἀθλεῖν κατὰτῆς κακίας,\n ἐπέτρεψε δ’ ἂν δόξασα κατειλῆφθαι , πρὸς τὸ μὴ ἀντι-\nπαλαίσαντας ἡμᾶς τῇ ἁμαρτίᾳ τάχιον αὐτῇ ὑποχειρίους\nγενέσθαι."
    },
    "6.50": {
      "book": "6",
      "section": "50",
      "text": "ἅμα δὲ καὶ μαχόμενον ἐγίνετο τῷ καλὸν\nκαὶ ἀγαθὸνγενέσθαιτινὰτὸ τὴν πρόγνωσιν ἐληλυθέναι \nεἰς τόνδε τινὰ, ὅτι πάντως ἔσται ἀγαθός. πρὸς οἶς γὰρ \n ἔχομενκαὶ σφοδρότητος καὶ τάσεως πλείονος χρεία πρὸς\nτὸ καλὸν καὶ καὶ ἀγαθὸν γενέσθαι · προκαταληφθεῖσα\nδὲ ἡ γνῶσις τοῦ πάντως καλὸν καὶ ἀγαθὸν ἔσεσθαι\nὑπεκλύει τὴν ἄσκησιν. διόπερ συμφερόντως οὐκ ἴσμεν\nοὔτε εἰ ἀγαθοὶ οὔτε εἰ πονηροὶ ἐσόμεθα.’"
    },
    "6.51": {
      "book": "6",
      "section": "51",
      "text": "‘‘Ἐπεὶ δὲ εἰρήκαμεν ὅτι ἀπετύφλωσεν ἡμᾶς\nπρὸς τὰ μέλλοντα ὁ θεὸς, ζητούμενόν τι ῥητὸν ἀπὸ \nτῆς Ἐξόδου ὅρα εἰ δυνάμεθα οὕτω σαφηνίσαι τις\n\n\nἐποίησε δύσκωφον καὶ κωφὸν , καὶ βλέποντα καὶ\nτυφλόν; οὐκ ἐγὼ κύριος ὁ θεός; ἵνα τὸν αὐτὸν\nκαὶ τυφλὸν καὶ βλέποντα πεποιηκὼς ᾐ· βλέποντα\nμὲν πρὸς τὰ ἐνεστηκότα, τυφλὸν δὲ πρὸς τὰ μέλλοντα.\nτὸ γὰρ περὶ τοῦ δυσκώφου καὶ κωφοῦ οὐ \nτοῦ παρόντος καιροῦ διηγήσασθαι."
    },
    "6.52": {
      "book": "6",
      "section": "52",
      "text": "ὅτι μέντοι γε\nπολλῶν τῶν ἐφ’ ἡμῖν αἴτια πλεῖστα τόν οὐκ ἐφ’\nἡμῖν ἐστι καὶ ἡμεῖς ὁμολογήσομεν· ὧν μὴ γενομένων,\n λέγω δὲ τῶν οὐκ ἐφ’ ἡμῖν, οὐκ ἂν τάδε τινὰ\nτῶν ἐφ’ ἡμῖν ἐπράττετο. πράττεται δὲ τάδε τινὰ \nτῶν ἐφ’ ἡμῖν ἀκόλουθα τοῖσδε τοῖς προγενομένοις\nοὐκ ἐφ’ ἡμῖν, ἐνδεχομένου τοῦ ἐπὶ τοῖς αὐτοῖς προ-\nγενομένοις καὶ ἕτερα πρᾶξαι παρ’ ἃ πράττομεν."
    },
    "6.53": {
      "book": "6",
      "section": "53",
      "text": "εἰ\nδέ τις ζητεῖ τὸ ἐφ’ ἡμῖν ἀπολελυμένον εἶναι τοῦ παν-\nτὸς, ὥστε μὴ διὰ τάδε τινὰ συμβεβηκότα ἡμῖν ἡμᾶς \nαἱρεῖσθαι τάδε, ἐπιλέλησται κόσμου μέρος ὢν καὶ\nἐμπεριεχόμενος ἀνθρώπων κοινωνίᾳ καὶ τοῦ περι-\nέχοντος."
    },
    "6.54": {
      "book": "6",
      "section": "54",
      "text": "μετρίως μὲν οὖν ὡς ἐν ἐπιτομῇ οἶμαι\nd ἀποδεδεῖχθαι, τὸ τὴν πρόγνωσιν τοῦ θεοῦ μὴ εἶναι\nκαταναγκαστικὴν τῶν προεγνωσμένων πάντως. “Φέρε δὲ ἀγωνισώμεθα καὶ περὶ τοῦ τοὺς ἀστέρας\nμηδαμῶς εἶναι ποιητικοὺς τῶν ἐν ἀνθρώποις,\nσημαντικοὺς δὲ μόνον."
    },
    "6.55": {
      "book": "6",
      "section": "55",
      "text": "σαφὲς δὴ ὅτι εἰ ὅδε τις\nὁ σχηματισμὸς τῶν ἀστέρων ποιητικὸς νομίζοιτο\nτῶνδέ τινων τῶν γινομένων περὶ τὸν ἄνθρωπον · \nἔστω γὰρ περὶ τούτου νῦν ζητεῖσθαι τὸν λόγον·)\nοὐκ ἂν ὁ σήμερον, φέρε εἰπεῖν , γενόμενος σχημα-\nτισμὸς περὶ τόνδε δύναται νοεῖσθαι πεποιηκέναι τὰ\nπαρεληλυθότα περὶ ἕτερον ἢ καὶ περὶ ἑτέρους· πᾶν\nγὰρ τὸ ποιοῦν πρεσβύτερον τοῦ πεποιημένου."
    },
    "6.56": {
      "book": "6",
      "section": "56",
      "text": "ὅσον \nδὲ ἐπὶ τοῖς μαθήμασι τῶν τὰ τοιαῦτα ἐπαγγελλομένων,\n πρεσβύτερα τοῦ σχηματισμοῦ προλέγεσθαι\n\n\nνομίζεται περὶ τοὺς ἀνθρώπους."
    },
    "6.57": {
      "book": "6",
      "section": "57",
      "text": "ἐπαγγέλλονται\nγὰρ τόνδε τινὰ τρόπον, τὴν ὥραν λαβόντες τοῦδε\nτοῦ ἀνθρώπου, καταλαμβάνειν πῶς ἕκαστος τῶν\nπλανωμένων κατὰ κάθετον , ἢ τῆσδε τῆς μοίρας τοῦ\n ζῳδίου, ἢ τῶν ἐν αὐτῷ λεπτῶν, καὶ ποῖος ἀστὴρ τοῦ\nζωδιακοῦ κατὰ τοῦ ἀνατολικοῦ ἐτύγχανεν ὁρίζοντος,\nποῖός τε κατὰ τοῦ δυτικοῦ καὶ τίς κατὰ τοὐ μεσου-\nρανήματος καὶ τίς κατὰ τοῦ ἀντιμεσουρανήματος."
    },
    "6.58": {
      "book": "6",
      "section": "58",
      "text": "καὶ ἐπὰν θῶσι τοὺς ἀστέρας, οὓς νομίζουσιν\n ἑαυτοῖς ἐσχηματικέναι , κατὰ τὸν καιρὸν τῆς τοῦ \nδεῖνος γενέσεως ἐσχηματισμένους οὑτωσὶ, τῷ χρόνῳ\nτῆς ἀποτέξεως τοῦ περὶ οὗ σκοποῦσιν, οὐ μόνον τὰ\nμέλλοντα ἐξετάζουσιν, ἀλλὰ καὶ τὰ παρεληλυθότα\nκαὶ τὰ πρὸ τῆς γενέσεως καὶ τῆς σπορᾶς τοῦ περὶ\n οὗ ὁ λόγος γεγενημένα, περὶ πατρὸς, ποταπὸς ὢν τυγ-\nχάνει, πλούσιος ἢ πένης, ὁλόκληρος τὸ σῶμα ἢ\nσεσινωμένος, τὸ ἦθος βελτίων ἢ χείρων , ἀκτήμων\nἢ πολυκτήμων , τήνδε τὴν πρᾶξιν ἢ τήνδε ἔχων. \nτὰ δ’ αὐτὰ καὶ περὶ τῆς μητρὸς καὶ περὶ πρεσβυτέρων\n ἀδελφῶν, ἐὰν τύχωσιν ὄντες."
    },
    "6.59": {
      "book": "6",
      "section": "59",
      "text": "ἔστω δὲ ἡμὰς\nἐπὶ τοῦ παρόντος προσίεσθαι αὐτοὺς καταλαμβάνειν\nτὰ ἐν τόπῳ ἀληθῆ, περὶ οὗ καὶ αὐτοῦ ὕστερον δεί-\nξομεν ὅτι οὐχ οὕτως ἔχει. πευσώμεθα τοίνυν τῶν\nὑπολαμβανόντων κατηναγκάσθαι ὑπὸ τῶν ἄστρων\n τὰ τῶν ἀνθρώπων πράγματα τίνα τρόπον ὁ σήμερον\nσχηματισμὸς ὁ τοιόσδε δύναται πεποιηκέναι τὰ πρεσβύτερα."
    },
    "6.60": {
      "book": "6",
      "section": "60",
      "text": "εἰ γὰρ τοῦτο ἀμήχανον, καθ’ ὃ δὴ ὅ τι\nεὑρίσκεται τὸ περὶ τῶν πρεσβυτέρων τοῦ χρόνου\nἀληθὲς, σαφὲς τὸ μὴ πεποιηκέναι τοὺς ἀστέρας οὑτωσὶ \n κινουμένους ἐν οὐρανῷ τὰ παρεληλυθότα καὶ\nγενόμενα πρὸ τοῦ οὕτως ἔχειν αὐτούς. εἰ δὲ τοῦτο,\nτάχα ὁ προσιέμενος ἀληθεύειν αὐτοὺς . ἐπιστήσας\n\n\nτοῖς περὶ τῶν μελλόντων λεγομένοις, ἐρεῖ.ἀληθεύειν\nοὐ τῷ ποιεῖν τοὺς ἀστέρας, ἀλλὰ τῷ σημαίνειν μόνον."
    },
    "6.61": {
      "book": "6",
      "section": "61",
      "text": "ἐὰν δέ τις φάσκῃ τὰ μὲν παρεληλυθότα μὴ ποιεῖν\nτοὺς ἀστέρας, ἀλλὰ ἄλλους μὲν σχηματισμοὺς τοὺς\nτῆς ἐκείνων γεγέσεως αἰτίους γενομέναι, τὸν δὲ νῦν \nσχηματισμὸν σεσημαγκέναι μόνον, τὰ μέντοι μέλλοντα\nδηλοῦσθαι ἀπὸ τοῦ ἐνεστηκότος σχηματισμοῦ\nτῆς τοῦ δεῖνος γενέσεως, παραστησάτω τὴν διαφορὰν\nτοῦ ἀπὸ τῶν ἀστέρων δύνασθαι δεῖξαι ὅτι τάδε\nμὲν νενόηται ἀληθῆ, ὡς ἀπὸ ποιούντων, τάδε δὲ ὡς \n ἀπὸ σημαινόντων μόνον."
    },
    "6.62": {
      "book": "6",
      "section": "62",
      "text": "μὴ ἔχοντες δὲ δοῦναι τὴν\nδιαφορὰν εὐγνωμόνως συγγ̣αταθήσονται μηδὲν τῶν\nκατὰ τοὺς ἀνθρώπους ἀπὸ τῶν ἀστέρων γίνεσθαι,\nἀλλ’ ὡς προειρήκαμεν , εἰ ἄρα, σημαίνεσθαι· ὡς εἰ\nμὴ καὶ ἀπὸ τῶν ἀστέρων τις ἐλάμβανε τὰ παρεληλυ- \nθότα καὶ τὰ μέλλοντα, ἀλλ’ ἀπὸ τοῦ νοῦ τοῦ θεοῦ\nδιά τινος λόγου προφητικοῦ."
    },
    "6.63": {
      "book": "6",
      "section": "63",
      "text": "ὥσπερ γὰρ προ-\nαπεδείξαμεν ὅτι οὐδὲν λυπεῖ τὸν περὶ τοῦ ἐφ’ ἡμῖν\n λόγον τὸ τὸν θεὸν εἰδέναι τὰ πραχθησόμενα ἑκάστῳ,\nοὕτως οὐδὲ τὰ σημεῖα, ἃ ἔταξεν ὁ θεὸς εἰς τὸ ση- \nμαίνειν , ἐμποδίζει τὸ ἐφ’ ἡμῖν, ἀλλὰ παραπλησίως\nβιβλίῳ περιέχοντι τὰ μέλλοντα προφητικῶς ὁ πᾶς\nοὐρανὸς δύναται, οἱονεὶ βίβλος ὢν θεοῦ, περιέχειν\nτὰ μέλλοντα."
    },
    "6.64": {
      "book": "6",
      "section": "64",
      "text": "διόπερ ἐν τῇ προσευχῇ τοῦ Ἰωσὴφ\nδύναται οὕτω νοεῖσθαι τὸ λεγόμενον ὑπὸ τοῦ Ἰακὼβ \nἀνέγνων γὰρ ὲν ταῖς πλαξὶ τοῦ οὐρανοῦ ὅσα συμ-\nβήσεται ὑμῖν καὶ τοῖς υἱοῖς ὑμῶν.’ τάχα δὲ καὶ τὸ\n εἱλιγήσεται ὁ οὐρανὸς ὡς βιβλίον’ τοὺς λόγους τοὺς\nπεριεχομένους σημαντικοὺς τῶν ἐσομένων δηλοῖ\nἀπαρτισθησομένους καὶ , ἔν’ οὕτως εἴπω , πληρωθη- \nσομἐνους, ὥσπερ λέγονται αἱ προφητεῖαι πεπληρῶ-\nσθαι τῷ ἐκβεβηκέναι."
    },
    "6.65": {
      "book": "6",
      "section": "65",
      "text": "καὶ οὕτως ἔσται εἰς\n\n\nσημεῖα τὰ ἄστρα γεγονότα, κατὰ τὴν λέγουσαν φωνὴν\n‘ ἔστωσαν εἰς σημεῖα.’ ὁ δὲ Ἱερεμίας ἐπιστρέφων\nἡμᾶς πρὸς ἑαυτοὺς καὶ περιαιρῶν φόβον τὸν ἐπὶ\nτοῖς νομιζομένοις σημαίνεσθαι, τάχα δὲ καὶ ὑπολαμβαωομένοις\n ἐκεῖθεν ἔρχεσθαι, φησὶν ἀπὸ τῶν σημείων\nτοῦ οὐρανοῦ μὴ φοβεῖσθε.’’’"
    },
    "6.66": {
      "book": "6",
      "section": "66",
      "text": "“ Ἴδνμεν καὶ δεύτερον ἐπιχείρημα, πῶς οὐ\nδύνανται οἱ ἀστέρες εἶναι ποιητικοὶ, ἀλλ’ , εἰ ἄρα,\nσημαντικοί. ἀπὸ πλείστων γὰρ ὅσων γενέσεων ἔστι\n λαβεῖν τὰ περὶ ἑνὸς ἀνθρώπου · (τοῦτο δὲ καθ’ ὑπόθεσιν\nλέγομεν, συγχωροῦντες τὸ ἐπιστήμην αὐτῶν\nἀναλαμβάνεσθαι ὑπ’ ἀνθρώπων δύνασθαι·) φέρε\nγὰρ εἰπεῖν, περὶ τοῦ τόνδε πείσεσθαι τόδε καὶ τεθνήξεσθαι\nπεριπεσόντα λῃσταῖς καὶ ἀναιρεθέντα\n φησὶ δύνασθαι λαμβάνειν ἀπό τε τῆς ἰδίας αὐτοῦ\nγενέσεως, κἂν τύχη ἔχων ἀδελφοὺς πλείονας, ἀπὸ\nτῆς ἑκάστου αὐτῶν."
    },
    "6.67": {
      "book": "6",
      "section": "67",
      "text": "περιέχειν γὰρ οἴονται τὴν\nἑκάστου γένεσιν, ἀδελφὸν ὑπὸ λῃστῶν τεθνηξόμενον,\nὁμοίως καὶ τὴν τοῦ πατρὸς καὶ τὴν τῆς μητρὸς καὶ\n τὴν τῆς γαμετῆς καὶ τῶν υἱῶν αὐτοῦ καὶ τῶν οἰκετῶν\nκαὶ τῶν φιλτάτων, τάχα δὲ καὶ αὐτῶν τῶν ἀναιρούντων."
    },
    "6.68": {
      "book": "6",
      "section": "68",
      "text": "πῶς οὑν δυνατὸν τὸν τοσαύταις\nγενέσεσιν, ἔνα αὐτοῖς τοῦτο συγχωρηθῇ, ἐμπεριεχόμενον \nγίνεσθαι ὑπὸ τοῦ σχηματισμοῦ τῶν ἀστέρων\n τῆσδε μᾶλλον τῆς γενέσεως ἢ τῶνδε ; ἀπίθανον γὰρ\nκαὶ τὸ φάσκειν τὸν σχηματισμὸν τὸν ἐν τῇ ἰδίᾳ τοῦδέ\nτινος γενέσει ταῦτα πεποιηκέναι, τὸν δὲ ἐν τῇ τῶνδε\nγενέσει μὴ πεποιηκέναι , ἀλλὰ σεσημασμέναι μόνον."
    },
    "6.69": {
      "book": "6",
      "section": "69",
      "text": "ἠλίθιον γὰρ τὸ εἰπεῖν ὅτι ἡ πάντων γένεσις\n περιεῖχε καθ’ ἕκαστον ποιητικὸν τοῦ τόνδε ἀναιρεθῆναι· \nὥστε ἐν γενέσεσιν , καθ’ ὑπόθεσιν λέγω , πεντήκοντα\nπεριέχεσθαι τὸ τόνδε τινὰ ἀναιρεθῆναι. οὐκ \n\n\nοἶδα δ’ ὅπως δυνήσονται σῶσαι τὸ τῶν μὲν ἐν Ἰουδαίᾳ\nσχεδὸν πάντων τοιόνδε εἷναι τὸν σχηματισμὸν\nἐπὶ τῆς γενέσεως, ὡς ὀκταήμερον αὐτοὺς λαμβάνειν\nπεριτομὴν, ἀκρωτηριαζομένους καὶ ἑλκουμένους καὶ\nφλεγμονῇ περιπεσουμένους καὶ τραύμασι, καὶ ἅμα τῇ \nεἰς τὸν βίον εἰσόδῳ ἰατρῶν δεομένους· τῶν δὲ ἐν\nἸσμαηλίταις τοῖς κατὰ τὴν Ἀραβίαν τοιόνδε ὡς\nπάντας περιτέμνεσθαι τρισκαιδεκαετεῖς. τοῦτο γὰρ\n ἱστόρηται περὶ αὐτῶν."
    },
    "6.70": {
      "book": "6",
      "section": "70",
      "text": "καὶ πάλιν τῶνδέ τινων\nτῶν ἐν Αἰθίοψι τοῖσδε τὰς κόγχας τῶν γονάτων περιαιρεῖρθαι \nκαὶ τῶν Ἀμαζόνων τοὺς ἑτέρους τῶν\nμαστῶν. πῶς γὰρ ταῦτα ποιοῦσιν οἶ ἀστέρες τοῖσδε\nτοῖς ἔθνεσιν; οἶμαι ὅτι εἰ ἐπιστήσαιμεν οὐδὲ μέχρι\nτοῦ στῆσαι δυνησόμεθά τι ἀληθὲς εἰπεῖν περὶ αὐτῶν."
    },
    "6.71": {
      "book": "6",
      "section": "71",
      "text": "τοσούτων δὲ φερομένων ὁδῶν προγνωστικῶν, οὐκ \nοἷδ’ ὅπως ἐξώκειλαν οἶ ἄνθρωποι ἐπὶ τὸ τὴν μὲν\n οἰωνιστικὴν καὶ τὴν θυτικὴν μὴ λέγειν περιέχειν τὸ\nποιοῦν αἴτιον, ἀλλὰ σημαίνειν μόνον, καὶ τὴν ἀρτεροσκοπικὴν,\n, οὐκέτι δὲ τὴν γενεθλιαλογικήν."
    },
    "6.72": {
      "book": "6",
      "section": "72",
      "text": "εἰ\nγὰρ ἐπιγινώσκεται , (ἵνα καὶ χαρισώμεθα τὸ γινώσκεσθια,) \nγίνεται δὲ ἐκεῖθεν ὅθεν ἡ γνῶσις λαμβά-\nνεται, τί μᾶλλον ἀπὸ τῶν ἀστέρων ἢ ἀπὸ τῶν οἰωνῶν\nἔσται τὰ γινόμενα, καὶ μᾶλλον ἀπὸ τῶν οἰωνῶν\nἢ ἀπὸ τῶν σπλάγχνων τῶν θυομένων; τί δὲ μᾶλλον\nἀπὸ τῶν σπλάγχνων τῶν θυομένων ἢ ἀπὸ τῶν διᾳττόντων \nἀστέρων; ταῦτα μὲν οὖν ἐπὶ τοῦ παρόντος\nἀρκέσει εἰς ἀναίρεσιν τοῦ ποιητικοὺς εἶναι τοὺς\nἀστέρας τῶν ἀνθρωπίνων.’’"
    },
    "6.73": {
      "book": "6",
      "section": "73",
      "text": "“ Ὅπερ δὲ συγκεχωρήκαμεν , οὐ γὰρ ἐλύπει\nτὸν λόγον, ὡς τῶν ἀνθρώπων δυναμένων καταλαμβάνειν \nτοὺς οὐρανίους σχηματισμοὺς, καὶ τὰ σημεῖα,\n καὶ ὣν ἐστι σημεῖα, τοῦτο φέρε νῦν ἐξετάσωμεν εἰ\n\n\nἀληθές ἐστι."
    },
    "6.74": {
      "book": "6",
      "section": "74",
      "text": "φασὶ τοίνυν οἶ περὶ ταῦτα δεινοὶ\nτὸν μέλλοντα τὰ κατὰ τὴν γενεθλιαλογίαν ἀληθῶς\nκαταλαμβάνειν εἰδέναι οὐ μόνον τὸ κατὰ πόστου\nδωδεκατημορίου ἐστὶν ὁ καλούμενος ἀστὴρ, ἀλλὰ\n καὶ κατὰ ποίας μοίρας τοῦ δωδεκατημορίου καὶ\nκατὰ ποίου ἐξηκοστοῦ , οἶ δὲ ἀκριβέστεροι καὶ κατὰ\nποίου ἐξηκοστοῦ τοῦ ἑξηκοστοῦ, καὶ τοῦτό φασι δεῖν\nποιεῖν ἐφ’ ἑκάστου τῶν πλανωμένων, ἐξετάζοντα τὴν\nσχέσιν τὴν πρὸς τοὺς ἀπλανεῖς."
    },
    "6.75": {
      "book": "6",
      "section": "75",
      "text": "πάλιν αὖ ἐπὶ\n τοῦ ἀνατολικοῦ ὁρίζοντος δεήσει , φασὶν , ἰδεῖν οὐ \nμόνον τὸ δωδεκατημόριον ποῖον ἦν ἐπ’ αὐτοῦ , ἀλλὰ\nκαὶ τὴν μοῖραν καὶ τὸ ἑξηκοστὸν τῆς μοίρας, τὸ\nπρῶτον ἢ τὸ δεύτερον ἑξηκοστόν."
    },
    "6.76": {
      "book": "6",
      "section": "76",
      "text": "πῶς τοίνυν\nτῆς ὥρας πλατεῖ λόγῳ ἥμισυ δωδεκατημορίου περιεχούσης\n δύναταί τις λαβεῖν τὸ ἑξηκοστὸν, μὴ ἔχων\nτὴν ἀναλογίαν τῆς διαιρέσεως τῶν ὡρῶν, ὥστε, φέρε\nεἰπεῖν, εἰδέναι ὅτι γεγέννηται ὁ δεῖνα ὥρα τετάρτῃ\nκαὶ ἡμίσει ὥρας, καὶ τετάρτῳ, ὀγδόῳ, καὶ ἑκκαιδεκάτῳ,\nκαὶ δυοτριακοστῷ;"
    },
    "6.77": {
      "book": "6",
      "section": "77",
      "text": "παρὰ πολὺ γάρ φασι \n παραλλάττειν τὰ σημαινόμενα παρὰ τὴν ἀγνωσίαν οὐ\nτῆς ὅλης ὥρας, ἀλλὰ καὶ τοῦ ποστημορίου αὐτῆς.\nἐν γοῦν τοῖς διδύμοις γεννωμένοις πολλάκις τὸ με-\nταξὺ καὶ ἀκαριαῖον ὥρας ἐστὶ, καὶ πολλαὶ παραλλαγαὶ\nτῶν συμβαινόντων καὶ τῶν πραττομένων ἐπ’ αὐτῶν\n ἀπαντῶσιν , ὥς φασιν ἐκεῖνοι, παρὰ τὴν αἰτίαν τῆς\nσχέσεως τῶν ἀστέρων, καὶ τὸ μόριον τοῦ δωδεκα-\nτημορίου τὸ παρὰ τὸν ὁρίζοντα, οὐ καταλαμβανόμενον\nὑπὸ τῶν νομιζομένων τὴν ὥραν τετηρηκένα."
    },
    "6.78": {
      "book": "6",
      "section": "78",
      "text": "οὐδεὶς \nγὰρ δύναται λέγειν ὅτι τὸ μεταξὺ τοῦδε τῆς γενέσεως\n πρὸς τὴν τοῦδε ἐστὶν ὥρας τριακοστόν. ἀλλ’ ἔστω\nσυγκεχωρημένον αὐτοῖς τόδε κατὰ τὸ ἐκλαβεῖν τὴν\nὥραν. φέρεται δὴ θεώρημα ἀποδεικνύον τὸνζωδιακὸν\n\n\nκύκλον ὁμοίως τοῖς πλανωμένοις φέρεσθαι ἀπὸ δυσ-\nμῶν ἐπὶ ἀνατολὰς δι’ ἑκατὸν ἐτῶν μοῖραν μίαν, καὶ\n τοῦτο τῷ πολλῷ χρόνῳ ἐναλλάττειν τὴν θέσιν τῶν\nδωδεκατημορίων ἑτέρου μὲν τυγχάνοντος τοῦ νοητοῦ\nδωδεκατημορίου, ἑτέρου δὲ τοῦ ὡσανεὶ μορφώματος. \nτὰ δὲ ἀποτελέσματα φασὶν εὑρίσκεσθαι οὐκ ἐκ τοῦ\nμορφώματος, ἀλλ’ ἐκ τοῦ νοητοῦ ζῳδίου, ὅπερ οὐ\n πάνυ τι δυνατὸν καταλαμβάνεσθαι."
    },
    "6.79": {
      "book": "6",
      "section": "79",
      "text": "ἔστω δὲ καὶ\nτοῦτο συγκεχωρημένον, τὸ καταλαμβάνεσθαι τὸ νοη-\nτὸν δωδεκατημόριον , ἢ δύνασθαι ἐκ τοῦ αἰσθητοῦ \nδωδεκατημορίου λαμβάνεσθαι τὸ ἀληθές· ἀλλὰ τήν\nγε σύγκρασιν παρ’ αὐτοῖς καλουμένην τῶν ἐν τοῖσδε\nτοῖς σχηματισμοῖς τυγχανόντων καὶ αὐτοὶ ὁμολουήσουσιν\nοὐχ οἷοί τε σώσαι κάτα πὰν , ἀμαυρουμένου\nτοῦ δηλουμένου, φέρε εἰπεῖν, χείρονος, ἀπὸ τοῦδε \n διὰ τὸ ἐπιβλέπεσθαι αὐτὸν ὑπὸ τοῦδε τοῦ κρείττονος,\nκαὶ ἐπὶ τοσόνδε ἢ τοσόνδε ἀμαυρουμένου.\nπολλάκις πάλιν τῆς ἀμαυρώσεως τῆς τοῦ χείρονος\nὑπὸ τῆς ἐπιβλέψεως τῆς τοῦ κρείττονος ἐμποδιξομένης,\nἐκ τοῦ ἕτερον οὑτωσὶ ἐσχηματίσθαι , χειρόνων \nὄντα σημαντικόν."
    },
    "6.80": {
      "book": "6",
      "section": "80",
      "text": "καὶ οἶμαι ἐπιστήσαντά τινα\nτοῖς τόποις ἀπογνῶναι τὴν περὶ τούτων κατάληψιν,\nοὐδαμῶς ἀνθρώποις ἐκκειμένην , ἀλλ’, εἰ ἄρα, μέχρι\nτοῦ σημανθῆναι μόνον φθάνουσαν."
    },
    "6.81": {
      "book": "6",
      "section": "81",
      "text": "εἰ δέ τις ἐν\n πείρᾳ γεγένηται τῶν πραγμάτων , μᾶλλον εἴσεται τὸ \nἐν τῷ στοχάζεσθαι ἀποπτωτικὸν τῶν λεγόντων καὶ\nαὐτῶν τῶν συγγραψαμένων ἤπερ νομιζόμενον ἐπι-\nτευκτικόν. καὶ Ἡσαΐας γοῦν, ὡς οὐ δυναμένων τούτων\nεὑρίσκεσθαι ὑπὸ ἀνθρώπων , φησὶ πρὸς τὴν\nθυγατέρα τῶν Χαλδαίων τῶν ταῦτα μάλιστα παρὰ \nπάντας ἐπαγγελλομένων‘στήτωσαν δὴ καὶ σωσάτω-\nσάν σε οἱ ἀστρολόγοι τοῦ οὐρανοῦ, ἀναγγειλάτωσάν\n\n\nσοι τί μέλλει ἐπὶ σὲ ἔρχεσθαι.’ διὰ γὰρ τούτων διδασκόμεθα \nμὴ δύνασθαι τοὺς πάνυ περὶ ταῦτα φιλομαθεῖς\nπροδηλοῦν ἃ βεβούληται κύριος ἑκάστῳ ἔθνει\nἐπαγαγεῖν.”"
    },
    "6.82": {
      "book": "6",
      "section": "82",
      "text": "Τοσαῦτα καὶ ὁ δηλωθεὶς ἀνήρ. ἀλλὰ γὰρ ὁ\nπᾶς ἡμῖν οὗτος εἰς δύο τὰ μέγιστα συναιρεῖται λόγος,\nεἴς τε τὸ μὴ θεοὺς εἶναι τοὺς κατὰ πόλιν χρᾶν\nνενομισμένους καὶ εἰς τὸ μηδὲ ἀγαθοὺς δαίμονας,\nτοὐναντίον δὲ γόητάς τινας καὶ πλάνους καὶ ἀπατεῶνας,\n ἐπ’ ὀλέθρῳ καὶ διαστροφῇ τῆς ἀληθοῦς εὐσεβείας\nτὴν εἰς ἀνθρώπους πλάνην τήν τε ἄλλην\nκαὶ τὴν περὶ εἱμαρμένης προβεβλημένους."
    },
    "6.83": {
      "book": "6",
      "section": "83",
      "text": "ἀφ’\nἧς μηδενὸς τῶν ἐξ αἰῶνος πλὴν Ἰησοῦ τοῦ σωτῆρος\nἡμῶν τὸ πὰν τῶν ἀνθρώπων γένος λελυτρωμένου,\n εἰκότως ἡμῖν ἐν ἀρχαῖς τῆς Εὐαγγελικῆς Προπαρασκευῆς \nτὰ παρόντα πάντα διὰ σπουδῆς γέγονεν, ὡς\nἂν ἔργῳ μάθοιμεν ἐκ τίνων προγόνων φύντες καὶ\nοἵᾳ τὸ πρὶν ἀπάτη συνεχομένων , ἐξ ὁπόσης τε καὶ\nπηλίκης ἀνανεύσαντες αὐτοί τε ἡμεῖς καὶ ὁ σύμπας\n τῶν ἀνθρώπων βίος ἀβλεψίας τε καὶ ἀθεότητος τὴν\nἴασιν τῆς μακρὰς καὶ πολυχρονίου δαιμονικῆς ἐνεργείας\nδιὰ μόνης τῆς σωτηρίου Εὐαγγελικῆς εὑράμεθα\nδιδασκαλίας."
    },
    "7.1": {
      "book": "7",
      "section": "1",
      "text": "“Ὅτι μὲν ἀδύνατον ὑπάρχειν ἀγέννητα\nδύο ἅμα οὐδὲ σὲ ἀγνοεῖν νομίζω, εἰ καὶ τὰ μάλιστα\nδοκεῖς προλαβὼν τοῦτο προστεθεικέναι τῷ λόγῳ, τὸ\nπάντως ἐξ ἀνάγκης τὸ ἕτερον δεῖν λέγειν, ἢ ὅτι\nκεχώρισται τῆς ὕλης ὁ θεὸς θεὸς, ἢ αὖ πάλιν ὅτι ἀμέριστος \n αὐτῆς τυγχάνει."
    },
    "7.2": {
      "book": "7",
      "section": "2",
      "text": "εἰ μὲν οὖν ἡνῶσθαί τις\nαὐτὸν εἰπεῖν ἐθέλοι, ἕν τὸ ἀγέννητον λέξει· ἑκάτερον\nγὰρ τούτων μέρος ἔσται τοῦ πλησίον· ἀλλήλων δὲ\nμέρη τυγχάνοντα οὐκ ἔσται ἀγέννητα δύο, ὡς οὐδὲ\nδιάφορα μέρη κατακερματιζόμενα εἰς πολλὰ γεννητὰ, \nἀλλ’ ἢ ὡς ὁ λόγος ἀπαιτεῖ) ἔν τι γεννητὸν τὸν ἄνθρωπον\nπολυμερὲς πρὸς τοῦ θεοῦ γεγονέναι φαμέν.\nοὕτως ἀνάγκη, εἰ μὴ κεχώρισται τῆς ὕλης ὁ θεὸς,\n  ἐν τὸ ἀγέννητον εἶναι λέγειν."
    },
    "7.3": {
      "book": "7",
      "section": "3",
      "text": "εἰ δὲ κεχωρίσθαι\nφήσει τις, ἀνάγκη εἶναί τι τὸ ἀνὰ μέσον ἀμφοτέρων, \nὅπερ καὶ τὸν χωρισμὸν αὐτῶν δείκνυσιν. ἀδύνατον\nγὰρ ἐν διαστάσει ἐξετάζεσθαί τι ἀπό τινος, οὐκ ὄντος\nἑτέρου καθ’ ὃ ἡ διάστασις ἑκατέρου γίνεται· ὅπερ\nοὐ μέχρι τούτου ἵσταται καὶ μόνου, ἀλλὰ καὶ πλείστων\nὅσων."
    },
    "7.4": {
      "book": "7",
      "section": "4",
      "text": "ὃν γὰρ ἐπὶ τῶν δύο ἀγεννήτων εἴπομεν \nλόγον, τοῦτον ἐξ ἀνάγκης ὁμοίως προχωρεῖν,\nεἰ τὰ ἀγέννητα δοθείη τρία. καὶ γὰρ ἐπὶ τούτων\n\n\nἐροίμην ἂν εἰ κεχώρισται ἀλλήλων, ἢ αὖ πάλιν ἕκαστον\nἥνωται τῷ πλησίον."
    },
    "7.5": {
      "book": "7",
      "section": "5",
      "text": "εἰ μὲν γὰρ ἡνῶσθαί\nτις εἰπεῖν ἐθέλοι, τὸν αὐτὸν ἀκούσει τῷ πρώτῳ\nλόγον· εἰ δ’ αὖ πάλιν κεχωρίσθαι, οὐ φεύξεται τὴν\n ἐξ ἀνάγκης τοῦ χωρίζοντος ὑπόστασιν.”"
    },
    "7.6": {
      "book": "7",
      "section": "6",
      "text": "“Αν δὲ ἄρα τις καὶ τρίτον εἶναι λέξῃ λόγον \nὡς ἁρμόζοντα περὶ τῶν ἀγεννήτων λέγεσθαι, τουτέστι\nτὸ μήτε κεχωρίσθαι τῆς ὕλης τὸν θεὸν μήτ’ αὖ\nπάλιν ὡς ἐν μέρει ἡνῶσθαι, εἶναι δὲ καθάπερ ἐν\n τόπῳ τῇ ὕλῃ τὸν θεὸν, ἢ καὶ τὴν ὕλην ἐν τῷ θεῷ,\nτὸ συνέχον ἀκουέτω, ὅτι ἐὰν τόπον τοῦ θεοῦ τὴν\nὕλην εἴπωμεν, ἐξ ἀνάγκης αὐτὸν καὶ χωρητὸν λέγειν\nδεῖ καὶ πρὸς τῆς ὕλης περιγραφόμενον."
    },
    "7.7": {
      "book": "7",
      "section": "7",
      "text": "ἀλλὰ\nμὴν καὶ ὁμοίως αὐτὸν τῇ ὕλῃ ἀτάκτως φέρεσθαι, μὴ \n ἵστασθαί τε μηδὲ μένειν αὐτὸν ἐφ’ ἑαυτοῦ ἀνάγκη,\nτοῦ ἐν ᾧ ἐστὶν ἄλλοτ’ ἄλλως φερομένου. πρὸς δὲ\nτούτοις καὶ ἐν χείροσι γεγονέναι τὸν θεὸν εἰπεῖν\nἀνάγκη. εἰ γὰρ ἦν ποτὲ ἄκοσμος ἡ ὕλη, ἐκόσμησε δὲ\nαὐτὴν εἰς τὸ κρεῖττον τρέψαι προαιρούμενος, ἦν ποτὲ\n ὅτε ἐν ἀκοσμήτοις ἦν ὁ θεός."
    },
    "7.8": {
      "book": "7",
      "section": "8",
      "text": "δικαίως δ’ ἂν καὶ\nτοῦτον ἐροίμην τὸν λόγον, πότερον ἐπλήρου τὴν ὕλην\nὁ θεὸς, ἢ ἐν μέρει τινὶ τῆς ὕλης ἦν. εἰ μὲν οὖν ἐν\nμέρει τινὶ τῆς ὕλης εἰπεῖν τις ἐθέλοι τὸν θεὸν, πλεῖστον\nὅσον μικρότερον τῆς ὕλης λέγει, εἰ δὴ μέρος \n αὐτῆς ὅλον ἐχώρησεν αὐτόν· εἰ δ’ ἐν πάσῃ εἶναι\nλέγοι τῇ ὕλῃ, πῶς ταύτην ἐδημιούργει φραστέον.\nἀνάγκη γὰρ ἢ συστολήν τινα τοῦ θεοῦ λέγειν, ἧς\nγενομένης ἐδημιούργει ἐκεῖνο ἀφ’ οὗ ὑπεχώρησεν,\nἢ καὶ ἑαυτὸν τῇ ὕλῃ συνδημιουργεῖν, οὐκ ἔχοντα\n ὑποχωρήσεως τόπον."
    },
    "7.9": {
      "book": "7",
      "section": "9",
      "text": "εἰ δὲ τὴν ὕλην ἐν τῷ θεῷ\nεἶναί τις λέξει, ὁμοίως ἐξετάζειν δεῖ πότερον ὡς\nδιισταμένου αὐτοῦ ἀφ’ ἑαυτοῦ. καὶ ὥσπερ ἐν ἀέρι\n\n\nζῴων ὑπάρχει γένη, διαιρουμένου καὶ μεριζομένου\nαὐτοῦ εἰς ὑποδοχὴν τῶν γινομένων ἐν αὐτῷ, ἢ ὡς\nἐν τόπῳ, τουτέστιν ὥσπερ ἐν γῇ ὕδωρ."
    },
    "7.10": {
      "book": "7",
      "section": "10",
      "text": "εἰ μὲν\nγὰρ εἴποιμεν ὡς ἐν ἀέρι, μεριστὸν ἀνάγκη τὸν θεὸν\nεἰπεῖν· εἰ δ᾿ ὥσπερ ἐν γῇ τὸ ὕδωρ, ἦν δὲ ἄτακτος \nἡ ὕλη καὶ ἀκόσμητος, πρὸς δὲ τούτοις ἔχουσα καὶ\nκακὰ, τὸν θεὸν λέγειν ἀνάγκη τόπον εἶναι τῶν ἀκοσμήτων\nκαὶ τῶν κακῶν. ὅπερ οὐκ εὔφημον εἶναί μοι\nδοκεῖ, ἐπισφαλὲς δὲ μᾶλλον. ὕλην γὰρ εἶναι θέλεις,\nἵνα μὴ τῶν κακῶν ποιητὴν εἴπῃς τὸν θεὸν καὶ τοῦτο \nφεύγειν προαιρούμενος δοχεῖον αὐτὸν τῶν κακῶν\nεἶναι λέγεις.”"
    },
    "7.11": {
      "book": "7",
      "section": "11",
      "text": "“Εἰ μὲν οὖν τὴν ὕλην ἐκ τῶν ὑποστάντων γενητῶν\nὑπονοεῖν ἀγένννητον ὑπάρχειν ἔλεγες, πολὺν\n ἂν περὶ αὐτῆς ἐποιησάμην λόγον εἰς ἀπόδειξιν τοῦ ὅτι \nἀδύνατον ὑπάρχειν αὐτὴν ἀγέννητον· ἐπεὶ δὲ τὴν τῶν\nκακῶν γένεσιν αἰτίαν ἔφησθα εἶναι τῆς τοιαύτης ὑπονοίας,\nδιὰ τοῦτ᾿ ἐπὶ τὴν ἐξέτασιν τούτων ἔρχεσθαί\nμοι δοκῶ. φανεροῦ γὰρ γενομένου τοῦ λόγου καθ᾿\nὃν τρόπον ἐστὶ τὰ κακὰ καὶ ὅτι οὐχ οἶόν τέ ἐστιν \nἀναίτιον τῶν κακῶν εἰπεῖν τὸν θεὸν ἐκ τοῦ ὕλην\nαὐτῷ ὑποτιθέναι, τὴν τοιαύτην ὑπόνοιαν ἀναιρεῖσθαί\nμοι δοκεῖ."
    },
    "7.12": {
      "book": "7",
      "section": "12",
      "text": "Φῂς τοίνυν ἄποιον ὕλην συνυπάρχειν τῷ\nθεῷ, ἐξ ἧς τὴν τοῦδε τοῦ κόσμου γένεσιν\nἐδημιούργησεν. Οὕτω μοι δοκεῖ."
    },
    "7.13": {
      "book": "7",
      "section": "13",
      "text": "οὐκοῦν εἰ ἄποιος ἐτύγχανεν ἡ ὕλη, γέγονε\nδὲ κόσμος πρὸς τοῦ θεοῦ, ἐν δὲ τῷ κόσμῳ αἱ ποιότητες,\nτῶν ποιοτήτων ποιητὴς γέγονεν ὁ θεός. Οὕτως ἔχει."
    },
    "7.14": {
      "book": "7",
      "section": "14",
      "text": "Ἐπεὶ δέ σου καὶ λέγοντος ἔμπροσθεν ἤκουον\n\n\nὡς ἀδύνατον ἐξ οὐκ ὄντων γίνεσθεί τι, πρὸς τὴν ἐρώτησιν \nἀπόκριναι τὴν ἐμήν· δοκεῖ σοι τὰς τοῦ κόσμου\nποιότητας μὴ ἐξ ὑποκειμένων ποιοτήτων γεγονέναι; Δοκεῖ. Ἕτερον δέ τι παρὰ τὰς οὐσίας ὑπάρχειν αὐτάς; Οὕτως ἔχει."
    },
    "7.15": {
      "book": "7",
      "section": "15",
      "text": "Εἰ μὲν οὖν μήτε ἐξ ὑποκειμένων ποιοτήτων \nτὰς ποιότητας ἐδημιούργησεν ὁ θεὸς μήτε ἐκ τῶν\nοὐσιῶν, τῷ μηδὲ οὐσίας αὐτὰς εἶναι, ἐκ μὴ ὄντων\n αὐτὰς ὑπὸ τοῦ θεοῦ γεγονέναι εἰπεῖν ἀναγκαῖον.\nὅθεν περιττῶς ἐδόκεις μοι λέγειν ἀδύνατον εἶναι\nδοξάξειν ἐξ οὐκ ὄντων γεγονέναι τι πρὸς τοῦ θεοῦ."
    },
    "7.16": {
      "book": "7",
      "section": "16",
      "text": "ἀλλ’ ὁ μὲν περὶ τούτου λόγος ὧδε ἐχέτω. καὶ\nγὰρ παρ’ ἡμῖν θεωροῦμεν ἀνθρώπους ἐξ οὐκ ὄντων\n ποιοῦντάς τινα, εἰ καὶ ὅτι μάλιστα δοκοῦσι ποιεῖν ἔν\nτινι, οἷον ἐπὶ τῶν ἀρχιτεκτόνων τὸ παράδειγμα λάβωμεν.\nκαὶ γὰρ οὗτοι ποιοῦσι πόλεις οὐκ ἐκ πόλεων\nκαὶ ναοὺς ὁμοίως οὐκ ἐκ ναῶν."
    },
    "7.17": {
      "book": "7",
      "section": "17",
      "text": "εἰ δ’, ὅτι τούτοις \nοὐσίαι ὑπόκεινται, οἴει ἐξ ὄντων αὐτοὺς ταῦτα\n ποιεῖν, σφάλλῃ τῷ λόγῳ. οὐδὲ γὰρ ἡ οὐσία ἐστὶν\nἡ ποιοῦσα τὴν πόλιν, ἢ αὖ πάλιν τοὺς ναοὺς, ἀλλ’\nἡ περὶ τὴν οὐσίαν τέχνη· ἡ δὲ τέχνη οὐκ ἐξ ὑποκειμένης\nτινὸς ἐν ταῖς οὐσίαις τέχνης γίνεται, ἀλλ’\nἐξ οὐκ οὔσης ἐν αὐταῖς γίνεται."
    },
    "7.18": {
      "book": "7",
      "section": "18",
      "text": "ἀπαντήσειν δέ\n μοι δοκεῖς οὕτω τῷ λόγῳ, ὅτι ὁ τεχνίτης ἐξ ἧς ἔχει\nτέχνης τὴν ἐν τῇ οὐσίᾳ τέχνην ποιεῖ. πρὸς δὲ τοῦτο\nλέγεσθαι τοῦτ’ εὖ ἔχειν μοι δοκεῖ, ὅτι οὐδὲ ἐν τῷ\nἀνθρώπῳ ἔκ τινος ὑποκειμένης τέχνης γίνεται. οὐ\nγὰρ ἔνεστιν αὐτὴν ἐφ’ ἑαυτῆς οὖσαν δοῦναι τὴν\n τέχνην· τῶν γὰρ συμβεβηκότων ἐστὶν καὶ τῶν τότε\nτὸ εἶναι λαμβανόντων, ὁπόταν ἐν οὐσίᾳ γίνωνται."
    },
    "7.19": {
      "book": "7",
      "section": "19",
      "text": "ὁ μὲν γὰρ ἄνθρωπος καὶ χωρὶς τῆς ἀρχιτεκτονικῆς \n\n\nἔσται· ἡ δ’ οὐκ ἔσται, ἐὰν μὴ πρότερον ἄνθρωπος 7].\nὅθεν τὰς τέχνας ἐξ οὐκ ὄντων εἰς ἀνθρώπους πεφυκέναι\nγίνεσθαι λέγειν ἀναγκαῖον. εἰ τοίνυν τοῦτο\nοὕτως ἔχον ἐπ’ ἀνθρώπων ἐδείξαμεν, πῶς οὐχὶ\nπροσῆκε τὸν θεὸν μὴ μόνον ποιότητας ἐξ οὐκ ὄντων \nφάναι δύνασθαι ποιεῖν, ἀλλὰ καὶ οὐσίας; τῷ γὰρ\nδυνατὸν φανῆναι γίνεσθαί τι ἐξ οὐκ ὄντων τὸ καὶ\nτὰς οὐσίας οὕτως ἔχειν δείκνυται."
    },
    "7.20": {
      "book": "7",
      "section": "20",
      "text": "ἐπεὶ δὲ πόθος ἐστί σοι περὶ τῆς τῶν κακῶν\n γενέσεως ζητεῖν, ἐπὶ τὸν τούτων ἐλεύσομαι λόγον, \nκαί σου βραχέα πυθέσθαι βούλομαι. τὰ κακὰ πότερον\nοὐσίαι σοι δοκοῦσιν εἶναι, ἢ ποιότητες οὐσιῶν; Ποιότητας οὐσιῶν εὖ ἔχειν λέγειν μοι δοκεῖ."
    },
    "7.21": {
      "book": "7",
      "section": "21",
      "text": "Ἡ δὲ ὕλη ἄποιος ἦν καὶ ἀσχημάτιστος,. Οὕτω προλαβὼν ἐξεῖπον τῷ λόγῳ. Οὐκοῦν εἰ τὰ κακὰ ποιότητες ὑπάρχουσιν οὐσιῶν,\nἡ δὲ ὕλη ἄποιος ἦν, τῶν δὲ ποιοτήτων ποιητὴν\nεἶπας τὸν θεὸν εἶναι, ἔσται καὶ τῶν κακῶν δημιουργὸς\nὁ θεός. ὅτε τοίνυν οὐδ’ οὕτως ἀναίτιον τῶν κακῶν\nδυνατὸν εἰπεῖν τὸν θεὸν, ὕλην αὐτῷ προσάπτειν \n περιττὸν εἶναί μοι δοκεῖ. εἰ δέ τι πρὸς ταῦτα λέγειν\nἔχεις, ἄρχου τοῦ λόγου."
    },
    "7.22": {
      "book": "7",
      "section": "22",
      "text": "εἰ μὲν ἐκ φιλονεικίας\nἡμῖν ἡ ζήτησις ἐγίνετο, οὐκ ἂν δεύτερον περὶ τῶν\nκακῶν ἠξίουν ὁρίζεσθαι ’ ἐπεὶ δὲ φιλίας ἕνεκα μᾶλλον\nκαὶ τῆς πρὸς τὸν πλησίον ὠφελείας τὴν ἐξέτασιν \nποιούμεθα τῶν λόγων, ἄνωθεν περὶ τούτων ὁρίζεσθαι\nἀξιῶ συγχωρεῖν. Τὴν μὲν προαίρεσιν τὴν ἐμὴν ἐκ πολλοῦ σοι φανερὰν\nεἶναι δοκῶ καὶ τὴν ἐν τοῖς λόγοις σπουδὴν, ὅτι\n οὐ πιθανῶς εἰπὼν ψεῦδος νικῆσαι θέλω, ἀλλὰ δειχθῆναι \nτὴν ἀλήθειαν μετὰ ἀκριβοῦς ἐξετάσεως, καὶ\nσὲ δὲ οὐτῶ διακεῖσθαι σαφῶς ἐπίσταμαι· ὅθεν οἴῳ\n\n\nτρόπῳ χρώμενος νομίζεις δύνασθαι τὸ ἀληθὲς εὑρεῖν,\n- τούτῳ χρῆσαι μηδὲν δυσωπούμενος. οὐ γὰρ σεαυτὸν\nὠφελήσεις μόνον χρησάμενος τῷ κρείττονι, ἀλλὰ πάντως\nκἀμὲ περὶ ὧν ἀγνοῶ."
    },
    "7.23": {
      "book": "7",
      "section": "23",
      "text": "Σαφῶς παραστῆναί μοι δοκεῖς καὶ τὰ κακὰ\nοὐσίας ὑπάρχειν τινάς· οὐδὲ γὰρ ἐκτὸς οὐσιῶν αὐτὰ\nὄντα βλέπω. ἐπεὶ τοίνυν, ὠ οὗτος, καὶ τὰ κακὰ οὐσίας \nεἶναι λέγεις, ἀνάγκη τὸν τῆς οὐσίας ἐξετάζειν\nλόγον. δοκεῖ σοι τὴν οὐσίαν σωματικήν τινα σύστασιν\n εἰναι; Δοκεῖ."
    },
    "7.24": {
      "book": "7",
      "section": "24",
      "text": "Ἡ δὲ σωματικὴ σύστασις αὐτὴ ἐφ’ ἑαυτῆς\nὑπάρχει οὐ δεομένη τινὸς, οὗ γενομένου τὸ εἶναι\nλήψεται; Οὕτως ἔχει."
    },
    "7.25": {
      "book": "7",
      "section": "25",
      "text": "Δοκεῖ δέ σοι τὰ κακὰ ἐνεργείας εἶναί τινος; Οὕτω μοι φαίνεται."
    },
    "7.26": {
      "book": "7",
      "section": "26",
      "text": "Αἶ’ δὲ ἐνέργειαι τότε τὸ εἶναι λαμβάνουσιν,\nὁπόταν ὁ ἐνεργῶν παρῇ; Οὕτως ἔχει."
    },
    "7.27": {
      "book": "7",
      "section": "27",
      "text": "Οὐκ ὄντος δὲ τοῦ ἐνεργοῦντος, οὐδ’ ὅπερ\nἐνεργεῖ ἔσται ποτέ; Ούκ ἔσται."
    },
    "7.28": {
      "book": "7",
      "section": "28",
      "text": "Οὐκοῦν εἰ ἡ οὐσία σωματική τις ἐστὶ σύστασις,\n αὕτη δὲ οὐ δεῖταί τινος, ἐν ὁ γενομένη τὸ\nεἶναι λήψεται, τὰ δὲ κακὰ ἐνέργειαι ὑπάρχουσί τινος,\nαἶ δὲ ἐνέργειαι δέονταί τινος, ἐν ᾧ γενόμεναι τὸ \nεἶναι λαμβάνουσιν, οὐκ ἔσονται οὐσίαι τὰ κακά."
    },
    "7.29": {
      "book": "7",
      "section": "29",
      "text": "εἰ δὲ οὐσίαι τὰ κακὰ, κακὸν δὲ ὁ φόνος, οὐσία\n ἔσται ὁ φόνος· ἀλλὰ μὴν ὁ φόνος ἐνέργεια ὑπάρχει\nτινὸς, οὐκ ἔστιν ἄρα οὐσία ὁ φόνος. εἰ δὲ τὰ ἐνεργοῦντα\nοὐσίαν εἶναι θέλεις, σύμφημι κἀγώ. οἶον\n\n\nἄνθρωπος ὁ φονεὺς, καθ’ ὃν μὲν λόγον ἄνθρωπός\nἐστιν ὑπάρχει οὐσία· ὁ δὲ ὃν ποιεῖ φόνος οὐκ\nἔστιν οὐσία, ἀλλ’ ἔργον τῆς οὐσίας."
    },
    "7.30": {
      "book": "7",
      "section": "30",
      "text": "λέγομεν δὲ\nτὸν ἄνθρωπον ποτὲ μὲν κακὸν διὰ τὸ φονεύειν, ποτὲ\n δ’ αὖ πάλιν διὰ τὸ εὐεργετεῖν ἀγαθόν. καὶ προσπλέκεται \nταῦτα τὰ ὀνόματα τῇ οὐσίᾳ ἐκ τῶν συμβεβηκότων\nαὐτῇ, ἅτινα οὐκ ἔστιν αὐτή· οὔτε γὰρ\nὁ φόνος ἐστὶν ἡ οὐσία οὔτ’ αὖ πάλιν ἡ μοιχεία οὔτε\nτι τῶν ὁμοίων κακῶν· ἀλλ’ ὥσπερ ἀπὸ τῆς γραμματικῆς\nὁ γραμματικὸς λέγεται καὶ ἀπὸ τῆς ῥητορικῆς \nὁ ῥήτωρ καὶ ἀπὸ τῆς ἰατρικῆς ὁ ἰατρὸς, τῆς οὐσίας\nοὔτ’ ἰατρικῆς οὔσης οὔτε μὴν ῥητορικῆς οὔτε γραμματικῆς\nἀλλ’ ἀπὸ τῶν συμβεβηκότων αὐτῇ τὴν\nπροσηγορίαν λαμβανούσης, ἀφ’ ὧν οὕτ’ ὡς ὀνομάζεσθαι\n δοκεῖ, οὐδ’ ὁπότερον αὐτῶν οὖσα, ὁμοίως μοι \nφαίνεται καὶ ἀπὸ τῶν δοκούντων εἶναι κακῶν τὴν\nοὐσίαν ὄνομα προσλαβάνειν, οὐδ’ ὁπότερον οὖσαν\nαὐτῶν."
    },
    "7.31": {
      "book": "7",
      "section": "31",
      "text": "καί μοι ὁμοίως ἐπινόησον, εἴ τινα ἕτερον\nἀναπλάττεις ἐν τῷ νῷ τῶν κακῶν τοῖς ἀνθρώποις\nαἴτιον, ὡς κἀκεῖνος, καθὸ ἐν τούτοις ἐνεργεῖ καὶ \nὑποβάλλει ποιεῖν τὰ κακὰ, ἔστι καὶ αὐτὸς κακὸς ἐξ\nὧν ποιεῖ. διὰ τοῦτο γὰρ κἀκεῖνος κακὸς εἶναι λέγεται,\nὅτι τῶν κακῶν ἐστι ποιητής. ἃ δέ τις ποιεῖ,\nοὐκ ἔστιν αὐτὸς, ἀλλ’ αἱ ἐνέργειαι αὐτοῦ, ἀφ’ ὧν\nτὴν προσηγορίαν τοῦ κακὸς λέγεσθαι λαμβάνει."
    },
    "7.32": {
      "book": "7",
      "section": "32",
      "text": "εἰ γὰρ αὐτὸν ὑπάρχειν εἴποιμεν ἃ ποιεῖ, ποιεῖ\nδὲ φόνους καὶ μοιχείας καὶ κλοπὰς καὶ ὅσα τούτοις\nὅμοια, αὐτὸς ἔσται ταῦτα· εἰ δὲ ταῦτ’ ἐστὶν αὐτὸς,\nταῦτα δ’ ὅτε γίνεται τὴν σύστασιν ἔχει, οὐ γινόμενα\nδὲ καὶ τοῦ εἶναι παύεται, γίνεται δὲ ταῦτα πρὸς \nἀνθρώπων, ἔσονται τούτων οἶ ἄνθρωποι ποιηταὶ,\nκαὶ τοῦ εἶναι καὶ τοῦ μηκέτ’ εἶναι αἴτιοι."
    },
    "7.33": {
      "book": "7",
      "section": "33",
      "text": "εἰ δὲ\n\n\nταῦτα ἐνεργείας αὐτοῦ φὴς, ἐξ ὧν ποιεῖ τὸ κακὸς εἶναι\nἔχει, οὐκ ἐξ ὧν ἐστιν ἡ οὐσία. κακὸν δὲ εἴπομεν\nλέγεσθαι ἀπὸ τῶν συμβεβηκότων τῇ οὐσίᾳ, ἅτινα οὐκ \nἔστιν ἡ οὐσία, ὧς ἀπὸ τῆς ἰατρικῆς ὁ ἰατρός."
    },
    "7.34": {
      "book": "7",
      "section": "34",
      "text": "εἰ\n δὲ ἐξ ὧν ἐνεργεῖ ἕκαστος ὑπάρχει κακὸς, ἃ δὲ ἐνεργεῖ\nἀρχὴν τοῦ εἶναι λαμβάνει, ἤρξατο κάκεῖνος εἶναι κακὸς,\nἤρξατο δὲ καὶ ταυτὶ τὰ κακά. εἰ δὲ οὕτως ἔχει,\nοὐκ ἔσται ἀνάρχως κακὸς, οὐδὲ ἀγέννητα τὰ κακὰ\nτῷ γεννητὰ πρὸς αὐτοῦ εἶναι φάναι."
    },
    "7.35": {
      "book": "7",
      "section": "35",
      "text": "Τὸν μὲν πρὸς τὸν ἕτερον, ὢ φίλε, λόγον\nἱκανῶς μοι πεποιηκέναι δοκεῖς· ἐξ ὣν γὰρ προύλαβες\nτῷ λόγῳ, ἐκ τούτων συνάγειν ἔδοξας καλῶς. ὡς\nἀληθῶς γὰρ, εἰ ἄποιος ἐτύγχανεν ἡ ὕλη, τῶν δὲ \nποιοτήτων δημιουργὸς ὑπάρχει ὁ θεὸς, ποιότητες δὲ\n τὰ κακὰ, τῶν κακῶν ἔσται ποιητὴς ὁ θεός."
    },
    "7.36": {
      "book": "7",
      "section": "36",
      "text": "οὗτος\nμὲν οὖν ὁ λόγος πρὸς ἐκεῖνον εἰρήσθω καλῶς, ἐμοὶ\nδὲ ψεῦδος δοκεῖ τὴν ὕλην ἄποιον εἶναι λέγειν· οὐδὲ\nγὰρ ἔνεστιν εἰπεῖν περὶ ἡστινοσοῦν οὐσίας ὡς ἔστιν\nἄποιος. καὶ γὰρ ἐν ᾧ ἄποιον εἶναι λέγει, τὴν ποιότητα\n αὐτῆς μηνύει, ὁποία ἐστὶν ἡ ὕλη διαγραφόμενος,\nὅπερ ἐστὶν ποιότητος εἶδος."
    },
    "7.37": {
      "book": "7",
      "section": "37",
      "text": "ὅθεν, εἴ σοι \nφίλον ἐστὶν, ἄνωθεν ἔχου πρὸς ἐμὲ τοῦ λόγου. ἐμοὶ \nγὰρ ἡ ὕλη ἀνάρχως ποιότητας ἔχειν δοκεῖ. οὕτως\nγὰρ καὶ τὰ κακὰ ἐκ τῆς ἀπορροίας αὐτῆς εἶναι λέγω,\n ἔνα τῶν κακῶν ὁ μὲν θεὸς ἀναίτιος ᾐ, τούτων δὲ\nἀπάντων ἡ ὕλη αἰτία."
    },
    "7.38": {
      "book": "7",
      "section": "38",
      "text": "Τὴν μὲν προθυμίαν τὴν σὴν ἀποδέχομαι, ὠ\nφίλε, καί σου τὴν ἐν τοῖς λόγοις σπουδὴν ἐπαινῶ.\nπροσῆκε γὰρ ὡς ἀληθῶς ἕκαστον τῶν φιλομαθῶν μὴ\n ἁπλῶς καὶ ὡς ἔτυχε συγκατατίθεσθαι τοῖς λεγομένοις,\nἀλλ’ ἀκριβῆ ποιεῖσθαι τὴν ἐξέτασιν τῶν λόγων.\nοὐδὲ γὰρ εἰ ὁ προσζητῶν παρὰ λόγον ὁρισάμενος \n\n\nἀφορμὴν παρέσχε τῷ προσδιαλεγομένῳ συνάγειν ὡς\nἐθέλει, τοῦτο καὶ τὸν ἀκροατὴν πείσιε, ἀλλ’ εἴ τι\nδοκεῖ δυνατὸν εἶναι λέγεσθαι καλῶς, τοῦτο λέξει·\nπαρ’ ὧν δυοῖν θάτερον ἔσται· ἢ γὰρ καὶ πρὸς ὃ\nκινεῖσθαι δοκεῖ ἀκούσας τέλεον ὠφεληθήσεται, ἢ τὸν \nπροσδιαλεγόμενον ἐλέγξει οὐ τἀληθῆ λέγοντα."
    },
    "7.39": {
      "book": "7",
      "section": "39",
      "text": "Οὐ δοκεῖς δέ μοι δεόντως εἰρηκέναι τὴν\nὕλην ἄνωθεν ποιότητας ἔχειν. εἰ γὰρ τοῦθ’ οὕτως\nἔχει, τίνος ἔσται ποιητὴς ὁ θεός; εἴτε γὰρ οὐσίας\n ἐροῦμεν, προεῖναι ταύτας φαμέν· εἴτ’ αὖ πάλιν ποιότητας, \nκαὶ ταύτας ὑπάρχειν."
    },
    "7.40": {
      "book": "7",
      "section": "40",
      "text": "οὐκοῦν οὐσίας τε\nοὔσης καὶ ποιοτήτων περιττὸν εἶναί μοι δοκεῖ δημιουργὸν\nλέγειν τὸν θεόν. ἵνα δὲ μὴ ἐμαυτῷ κατασκευάζειν\nτινὰ δόξω λόγον, ἀπόκριναι νῦν ἐρωτώμενος,\nτίνι τρόπῳ δημιουργὸν εἶναι φῄς τὸν θεόν; \nπότερον ὅτι τὰς οὐσίας ἔτρεψεν εἰς τὸ μηκέθ’ ὑπάρχειν\nἐκείνας αἴπερ ἦσάν ποτε, ἀλλ’ ἑτέρας παρ’\nαὐτὰς γενέσθαι, ἢ ὅτι τὰς μὲν οὐσίας ἐφύλαξεν\nἐκείνας αἵπερ ἦσαν πρὸ τούτου, τὰς δὲ ποιότητας\nἔτρεψεν αὐτῶν;"
    },
    "7.41": {
      "book": "7",
      "section": "41",
      "text": "Οὔ τι μοι δοκεῖ ἀλλαγήν τινα οὐσιῶν γεγο-\nνέναι καὶ γὰρ ἄτοπον τοῦτο λέγειν μοι φαίνεται\nτροπὴν δέ τινα τῶν ποιοτήτων γεγονέναι φημὶ, καθ’\nἃς δημιουργὸν εἶναι λέγω τὸν θεὸν, καὶ ὥσπερ εἰ\nτύχοι λέγειν ἐκ λίθων οἰκίαν γεγονέναι, ἐφ’ ὧν οὐκ \nἔστιν εἰπεῖν ὡς οὐκέτι λίθοι μένουσι τῇ οὐσίᾳ, οἰκία\nγενόμενοι οἶ λίθοι"
    },
    "7.42": {
      "book": "7",
      "section": "42",
      "text": "τῇ γὰρ ποιότητι τῆς σὺν\nθέσεως τὴν οἰκίαν γεγονέναι φημὶ, τραπείσης δηλονότι\nτῆς προτέρας τῶν λίθων ποιότητος), οὕτω μοι\nδοκεῖ καὶ τὸν θεὸν, ὑπομενούσης τῆς οὐσίας, τροπήν \n τινα τῶν ποιοτήτων αὐτῆς πεποιηκέναι, καθ’ ἣν τὴν\n\n\nτοῦδε τοῦ κόσμου γένεσιν πρὸς τοῦ θεοῦ γεγονέναι\nλέγω."
    },
    "7.43": {
      "book": "7",
      "section": "43",
      "text": "Ἐπεὶ τοίνυν τροπήν τινα τῶν ποιοτήτων\nπρὸς τοῦ θεοῦ γεγονέναι φῄς, ἀπόκριναί μοι βραχέα\n πυθέσθαι προαιρουμένῳ. λέγε δὴ εἰ ὁμοίως καὶ σοὶ\nδοκεῖ τὰ κακὰ ποιότητας εἶναι τῶν οὐσιῶν; Δοκεῖ."
    },
    "7.44": {
      "book": "7",
      "section": "44",
      "text": "Ἄνωθεν δὲ ἦσαν αἶ ποιότητες αὗται ἐν τῇ\nὕλῃ, ἢ ἀρχὴν ἔσχον τοῦ εἶναι; Συνεῖναί φημι ἀγεννήτως τῇ ὕλῃ ταυτασὶ τὰς\nποιότητας."
    },
    "7.45": {
      "book": "7",
      "section": "45",
      "text": "Οὐχὶ δὲ τὸν θεὸν φὴς τροπήν τινα τῶν\nποιοτήτων πεποιηκέναι ; Τοῦτό φημι."
    },
    "7.46": {
      "book": "7",
      "section": "46",
      "text": "Πότερον οὖν εἰς τὸ κρεῖττον, ἢ εἰς τὸ χεῖρον ; Εἰς τὸ κρεῖττον λέγειν μοι δοκεῖ."
    },
    "7.47": {
      "book": "7",
      "section": "47",
      "text": "Οὐκοῦν εἰ ποιότητες τῆς ὕλης τὰ κακὰ, τὰς\nδὲ ποιότητας αὐτῆς εἰς τὸ κρεῖττον ἔτρεψεν ὁ θεὸς,\nπόθεν τὰ κακὰ ζητεῖν ἀνάγκη; οὐ γὰρ ἔμειναν αἶ\n ποιότητες ὁποῖαί ποτ’ ἤσαν τῇ φύσει. ἢ, εἰ μὲν πρό-\nτερον οὐκ ἦσαν ποιότητες κακαὶ, ἐκ δὲ τοῦ τραπῆναι\nπρὸς τοῦ θεοῦ τὰς πρώτας τοιαύτας περὶ τὴν ὕλην\nγεγονέναι ποιότητας φῄς, αἴτιος ἔσται τῶν κακῶν ὁ\nθεὸς, τρέψας τὰς οὐκ οὔσας ποιότητας κακὰς εἰς τὸ\n εἶναι κακάς·"
    },
    "7.48": {
      "book": "7",
      "section": "48",
      "text": "ἢ τὰς μὲν κακὰς ποιότητας εἰς τὸ\nκρεῖττον οὐ δοκεῖ σοι τρέψαι τὸν θεὸν, τὰς δὲ λοιπὰς\nκαὶ μόνας, ὅσαι ἀδιάφοροι ἐτύγχανον τῆς διακοσμή-\nσεως ἕνεκα, πρὸς τοῦ θεοῦ τετράφθαι λέγεις ; Οὕτως ἄνωθεν ἔσχον ἐγώ."
    },
    "7.49": {
      "book": "7",
      "section": "49",
      "text": "Πῶς τοίνυν αὐτὸν τὰς τῶν φαύλων ποιότητας\nὡς εἶχον καταλελοιπέναι λέγεις; πότερον δυνάμενον\nμὲν κἀκείνας ἀνελεῖν, οὐ βουληθέντα δὲ, ἢ\n\n\nτὸ δύνασθαι μὴ ἔχοντα; εἰ μὲν γὰρ δυνάμενον\nλέξεις, οὐ βουληθέντα δὲ, αὐτὸν αἴτιον τούτων\n εἰπεῖν ἀνάγκη, ὅτι δυνάμενος ποιήσαι μὴ εἶναι κακὰ,\nσυνεχώρησεν αὐτὰ μένειν ὡς ἦν, καὶ μάλιστα ὅτε\n δημιουργεῖν τὴν ὕλην ἤρξατο."
    },
    "7.50": {
      "book": "7",
      "section": "50",
      "text": "εἰ γὰρ μηδ’ ὅλως \nἔμελεν αὐτῷ τῆς ὕλης, οὐκ ἂν αἴτιος ἦν ὦν συνεχώρει\nμένειν· ἐπεὶ δὲ μέρος μέν τι αὐτῆς ἐδημιούργει,\nμέρος δέ τι οὕτως εἴα, δυνάμενος κἀκεῖνα τρέπειν\nεἰς τὸ κρεῖττον, αἰτίαν ὀφλισκάνειν ἄξιος εἷναί μοι\nδοκεῖ, καταλιπὼν μέρος ὕλης εἶναι πονηρὸν ἐπ’ ὀλέθρῳ \n θρῷ οὗ ἐδημιούργησε μέρους."
    },
    "7.51": {
      "book": "7",
      "section": "51",
      "text": "ἀλλὰ μὴν καὶ\nτὰ μέγιστα κατὰ τοῦτο τὸ μέρος ἠδικῆσθαί μοι δοκεῖ,\nτοῦθ’ ὅπερ κατεσκεύασε τῆς ὕλης μέρος ἀντιλαμβανόμενον\nτανῦν τῶν κακῶν. εἰ γάρ τις ἐξετάζοι ἐπ’\nἀκριβὲς τὰ πράγματα, χαλεπώτερον νῦν εὑρήσει τὴν \nὕλην πεπονθυῖαν τῆς προτέρας ἀκοσμίας. πρὶν γὰρ\nαὐτὴν διακριθῆναι τὸ μηδὲ αἰσθέσθαι τῶν κακῶν\nπαρῆν αὐτῇ· νυνὶ δὲ ἕκαστον τῶν μερῶν αὐτῆς\nαἴσθησιν λαμβάνει τῶν κακῶν."
    },
    "7.52": {
      "book": "7",
      "section": "52",
      "text": "καί μοι ἐπ’\nἀνθρώπου τὸ παράδειγμα λάβε. πρὶν γὰρ εἰκονισθῇ \nκαὶ ζῷον γένηται τῇ τοῦ δημιουργοῦ τέχνῃ, τὸ μηδενὸς\nἀντιλαμβάνεσθαι τῶν κακῶν παρὰ τῆς φύσεως\nεἶχεν· ἀφ’ οὗ δὲ πρὸς τοῦ θεοῦ ἄνθρωπος γίνεται,\nκαὶ τὴν αἴσθησιν τοῦ προσπελάζοντος κακοῦ προσλαμβάνει,\nκαὶ τοῦθ’, ὅπερ ἐπὶ εὐεργεσία τῆς ὕλης \nπρὸς τοῦ θεοῦ γεγονέναι λέγεις, εὑρίσκεται μᾶλλον\n ἐπὶ τῷ χείρονι προσγενόμενον αὐτῇ."
    },
    "7.53": {
      "book": "7",
      "section": "53",
      "text": "εἰ δ’ ἐκ\nτοῦ μὴ δύνασθαι τὸν θεὸν ἀνελεῖν τὰ κακὰ τὸ μὴ\nπεπαῦσθαι λέγεις, ἀδύνατον τὸν θεὸν φήσεις ὑπάρχειν.\nτὸ δὲ ἀδύνατον ἤτοι τῷ φύσει ἀσθενῆ ὑπάρχειν \nαὐτὸν ἔσται, ἢ τῷ νικᾶσθαι τῷ φόβῳ δεδουλωμένον\nπρός τινος κρείττονος."
    },
    "7.54": {
      "book": "7",
      "section": "54",
      "text": "εἰ μὲν οὖν τὸν\n\n\nθεὸν φύσει ἀσθενῆ ὄντα τολμήσεις εἰπεῖν, περὶ τῆς\nσωτηρίας αὐτῆς κινδυνεύειν μοι δοκεῖς· εἰ δὲ τῷ\nνικᾶσθαι φόβῳ πρός του μείζονος, μείζονα ἔσται τοῦ\nθεοῦ τὰ κακὰ, νικῶντα τῆς προαιρέσεως αὐτοῦ τὴν\n ὁρμήν· ὅπερ ἄτοπον εἶναί μοι λέγειν περὶ θεοῦ \nδοκεῖ."
    },
    "7.55": {
      "book": "7",
      "section": "55",
      "text": "διὰ τί γὰρ οὐχὶ μᾶλλον ταῦτ’ ἔσονται\nθεοὶ, νικὰν κατὰ τὸν λόγον τὸν σὸν δυνάμενα τὸν\nθεὸν, εἴπερ θεὸν ἐκεῖνό φαμεν ὃ τὴν ἁπάντων ἐξου-\nσίαν ἔχει;"
    },
    "7.56": {
      "book": "7",
      "section": "56",
      "text": "Βραχέα δέ σου καὶ περὶ τῆς ὕλης αὐτῆς πυ-\nθέσθαι βούλομαι· καί μοι φέρων λέγε, πότερον ἁπλῆ\nτις ἢν ἡ ὕλη, ἢ σύνθετος γὰρ διαφορὰ τῶν γε-\nγονότων εἰς τοιαύτην με περιίστησιν ἐξέτασιν τοῦδε\nτοῦ λόγου. εἰ γὰρ ἁπλῆ τις ἐτύγχανεν ἡ ὕλη καὶ \n μονοειδὴς, σύνθετος δὲ ὁ κόσμος, καὶ ἐκ διαφόρων\nοὐσιῶν τε καὶ κράσεων τὴν σύστασιν ἔχει * * * τὸ\nγὰρ σύνθετον ἁπλῶν τινων μίξιν μηνύει."
    },
    "7.57": {
      "book": "7",
      "section": "57",
      "text": "εἰ δ’\nαὖ πάλιν τὴν ὕλην σύνθετον λέγειν ἐθέλοις, πάντως\nἐξ ἁπλῶν τινων συντεθεῖσθαι φήσεις. εἰ δὲ ἐξ ἁπλῶν\n συνετέθη, ἦν ποτε καθ’ ἑαυτὰ τὰ ἁπλὰ, ὧν\nσυντεθέντων γέγονεν ἡ ὕλη, ἐξ οὗπερ καὶ γεννητὴ\nοὖσα δείκνυται."
    },
    "7.58": {
      "book": "7",
      "section": "58",
      "text": "εἰ γὰρ σύνθετος ἡ ὕλη, τὰ δὲ\nσύνθετα ἐξ ἁπλῶν τὴν σύστασιν ἔχει, ἢν ποτε καιρὸς \nὅτε ἡ ὕλη οὐκ ἦν, τουτέστι πρὶν τὰ ἁπλᾶ συνελθεῖν\n εἰ δὲ ἢν ποτε καιρὸς ὅτε ἡ ὕλη οὐκ ἣν, οὐκ ἦν δέ ποτε\nκαῖρος ὅτε τὸ ἀγέννητον οὐκ ἢν, οὐκ ἔσται ἀγέννητος\nἡ ὕλη."
    },
    "7.59": {
      "book": "7",
      "section": "59",
      "text": "τὸ δ’ ἐντεῦθεν ἄρα ἔσται πολλὰ τὰ ἀγέννητα.\nεἰ γὰρ ἦν ἀγέννητος ὁ θεὸς καὶ τὰ ἁπλὰ ἐξ\nὧν ἡ ὕλη συνετέθη, οὐκ ἔσται δύο μόνα τὰ ἀγέννητα.\n δοκεῖ δέ σοι μηδὲν τῶν ὄντων αὐτὸ ἑαυτῷ\nἀντικεῖσθαι; Δοκεῖ."
    },
    "7.60": {
      "book": "7",
      "section": "60",
      "text": "Ἀντίκειται δὲ τῷ πυρὶ τὸ ὕδωρ; Ἀντικεῖσθαί μοι φαίνετ·αι. Ὁμοίως δὲ καὶ τῷ φωτὶ τὸ σκότος καὶ τῷ ψυχρῷ\nτὸ θερμὸν, πρὸς δὲ τούτοις καὶ τῷ ξηρῷ τὸ ὑγρόν; Οὕτως ἔχειν μοι δοκεῖ."
    },
    "7.61": {
      "book": "7",
      "section": "61",
      "text": "Οὐκοῦν εἰ μηδὲν τῶν ὄντων αὐτὸ έαυτῶ̣\nἀντίκειται, οὐκ ἔσονται ὕλη μία, οὐδὲ μὴν ἐξ ὕλης\n μιᾶς. ὅμοιον δέ τινα τούτῳ λόγον πάλιν πυθέσθαι\nσου βούλομαι. δοκεῖ σοι τὰ μέρη μὴ ἀναιρετικὰ τυγχάνειν\nἀλλήλων; Δοκεῖ."
    },
    "7.62": {
      "book": "7",
      "section": "62",
      "text": "Εἶναι δὲ τῆς ὕλης μέρη τό τε πῦρ καὶ τὸ\nὕδωρ, ὡσαύτως δὲ καὶ τὰ λοιπά; Οὕτως ἔχει. Τί δέ; οὐ δοκεῖ σοι ἀνατρεπτικὸν μὲν εἶναι τοῦ \nπυρὸς τὸ ὕδωρ, τοῦ δὲ σκότους τὸ φῶς, καὶ τἄλλα\nὅσα τοι τοις παραπλήσια; Δοκεῖ."
    },
    "7.63": {
      "book": "7",
      "section": "63",
      "text": "Οὐκοῦν εἰ τὰ μέρη οὐκ ἔστιν ἀλλήλων ἀναι-\nρετικὰ, οὐκ ἔσται ἀλλήλων μέρη· εἰ δὲ οὐκ ἔστιν \n ἀλλήλων μέρη, οὐκ ἔσονται ὕλης μιᾶς. ἀλλὰ μὴν\nοὐδ’ αὐτὰ ἔσονται ὕλη τῷ μηδέν τι τῶν ὄντων αὐτὸ\nἑαυτοῦ ἀναιρετικὸν ὑπάρχειν κατὰ τὸν τοῦ ἀντικειμένον\nλόγον."
    },
    "7.64": {
      "book": "7",
      "section": "64",
      "text": "οὐδὲ γάρ ἐστί τι αὑτῷ ἀντικείμενον·\nτὰ γὰρ ἀντικείμενα ἑτέροις ἀντικεῖσθαι πεφυκεν. \nοἶον τὸ λευκὸν αὐτὸ ἑαυτῷ οὐκ ἀντίκειται,\nπρὸς δὲ τὸ μέλαν ἀντικείμενον λέγεται καὶ τὸ φῶς\nὁμοίως ἑαυτῷ μὴ ἀντικεῖσθαι δείκνυται‚ πρὸς δὲ τὸ\nσκότος οὕτως ἔχον φαίνεται, καὶ ἄλλα γοῦν ὁμοίως\nπλεῖστα ὅσα εἰ τοίνυν καὶ ὕλη μία τις ἦν, οὐκ ἂν \nαὐτὴ αὑτῇ ἀντέκειτο. οὕτω δὲ τῶν ἀντικειμένων\nἐχόντων τὸ μὴ εἶναι τὴν ὕλην δείκνυται.’’ Τοσαῦτα καὶ ὁ προδηλωθεὶς συγγραφεύς. αὐ-\nτάρκη δὲ περιγραφὴν εἰληφότος τοῦ λόγου, ἐπὶ τὸν\nὄγδοον τῆς Εὐαγγελικῆς Προπαρασκευῆς μεταβάντες,\nτὰ λείποντα τῷ προκειμένῳ σκέμματι, σύμμαχον\n ἐπικαλεσάμενοι τὸν θεὸν, ἀναπληρώσομεν"
    },
    "8.1": {
      "book": "8",
      "section": "1",
      "text": "“πρόνοιαν Πρόνοιαν εἶναι λέγεις ἐν τοσαύτῃ τῶν \nπραγμάτων ταραχῇ καὶ συγχύσει ; τί γὰρ τῶν κατὰ\nτὸν ἀνθρώπινον βίον διατέτακται; τί μὲν οὖν οὐκ\n ἀταξίας γέμει καὶ φορᾶς ; ἢ μόνος ἀγνοεῖς ὅτι τοῖς\nμὲν κακίστοις καὶ πονηροτάτοις ἄφθονα ἐπικωμάζει \nτὰ ἀγαθὰ, πλοῦτος, εὐδοξία, τιμαὶ παρὰ τοῖς πλήθεσιν·\nἡγεμονία πάλιν, ὑγεία, εὐαισθησία, κάλλος,\nἰσχὺς, ἀπόλαυσις ἡδονῶν ἀκώλυτος, διά τε παρασκευῶν\n περιουσίαν καὶ διὰ τὴν εἰρηνικωτάτην σώματος\nεὐμοιρίαν; οἱ δὲ φρονήσεως καὶ ἀρετῆς ἁπάσης\nἐρασταί τε καὶ ἀσκηταὶ πάντες εἰσὶν, ὀλίγου δέω\nφάναι, πένητες, ἀφανεῖς, ἄδοξοι, ταπεινοί;’’"
    },
    "8.2": {
      "book": "8",
      "section": "2",
      "text": "Ταῦτα εἰς ἀνασκευὴν καὶ μυρία ἄλλα πλείω\n τούτων εἰπὼν ἑξῆς ἐπιλύεται τὰς ἀντιθέσεις διὰ\nτούτων Οὐ τύραννος ὁ θεὸς, ὠμότητα καὶ βίαν καὶ ὅσα\nδεσπότης ἀνημέρου ἀρχῆς ἔργα ἐπιτετηδευκὼς, ἀλλὰ\nβασιλεὺς ἥμερον καὶ νόμιμον ἀνημμένος ἡγεμονίαν,\n μετὰ δικαιοσύνης τὸν σύμπαντα οὐρανόν τε καὶ\n12 Πρόνοιαν — ] Philo vol. 2, p. 634. ed. Mang.\n\n\nκόσμον βραβεύει."
    },
    "8.3": {
      "book": "8",
      "section": "3",
      "text": "βασιλεῖ δὲ οὐκ ἔστι πρόσρησις\nοἰκειοτέρα πατρός. ὃ γὰρ ἐν ταῖς συγγενείαις πρὸς\nτέκνα γονεῖς, τοῦτο βασιλεὺς μὲν πρὸς πόλιν , πρὸς\nδὲ κόσμον ὁ θεὸς, δύο κάλλιστα φύσεως θεσμοῖς ἀκινήτοις\nἀδιαλύτῳ ἑνώσει ἁρμοσάμενος, τὸ ἡγεμονικὸν \n μετὰ τοῦ κηδεμονικοῦ."
    },
    "8.4": {
      "book": "8",
      "section": "4",
      "text": "καθάπερ οὖν τῶν ἀσώτων\nυἱέων οὐ περιορῶσιν οἱ τοκέες , ἀλλὰ τῆς ἀτυχίας\nοἶκτον λαμβάνοντες περιέπουσι καὶ τημελοῦσι, νομίζοντες\nἐχθρῶν ἀσπόνδων ἔργον εἶναι κακοπραγίαις\nἐπεμβαίνειν, φίλων δὲ καὶ συγγενῶν ἐπελαφρίζειν \nτὰ πταίσματα·"
    },
    "8.5": {
      "book": "8",
      "section": "5",
      "text": "πολλάκις δὲ καὶ τούτοις μᾶλλον\nἢ τοῖς σώφροσιν ἐπιδαψιλευόμενοι χαρίζονται, σαφῶς\nεἰδότες ὡς ἐκείνοις μὲν ἄφθονος εἰς εὐπορίαν ἀφορμὴ\nπάρεστιν ἡ σωφροσύνη , τοῖς δ’ ἐλπὶς μία οἷ γονεῖς,\nἦς εἰ σφαλεῖεν , ἀπορήσουσι καὶ τῶν ἀναγκαίων·"
    },
    "8.6": {
      "book": "8",
      "section": "6",
      "text": "τὸν αὐτὸν τρόπον καὶ ὁ θεὸς , λογικῆς συνέσεως\nπατὴρ ὢν, ἀπάντων μὲν τῶν λογισμοῦ μεμοιραμένων\nκήδεται, προμηθεῖται δὲ καὶ τῶν ὑπαιτίως ζώντων,\nἅμα μὲν καιρὸν εἰς ἐπανόρθωσιν αὐτοῖς διδοὺς, ἅμα\nδὲ καὶ τὴν ἵλεων φύσιν αὐτοῦ μὴ ὑπερβαίνων , ἧς \nὀπαδὸς ἀρετὴ καὶ φιλανθρωπία γέγονεν, ἐπαξία τὸν\nθεῖον περιπολεῖν οἶκον. ”"
    },
    "8.7": {
      "book": "8",
      "section": "7",
      "text": "“Ἔνα μὲν δὴ λόγον τοῦτον, ὠ ψυχὴ, δέξαι\nτέως αὐτοῦ παρακαταθήκην , ἕτερον δὲ συνῳδὸν καὶ\nἐναρμόνιον αὐτῷ τοιόνδε μὴ τοσοῦτόν ποτε ψευσθείης \nτῆς ἀληθείας ὡς εὐδαίμονά τινα τῶν φαύλων\nεἷναι νομίσαι, κἂν πουσιώτερος μὲν ᾖ Κροίσου, Λυγκέως\nδ’ ὀξυωπέστερος, ἀνδρειότερος δὲ τοῦ Κροτωνιάτου\nΜίλωνος, καλλίων δὲ Γανυμήδους,\n ὄν ὃν καὶ ἀνηρείψαντο θεοὶ Διὶ οἰνοχοεύειν, \nκάλλεος εἵνεκα οἷο."
    },
    "8.8": {
      "book": "8",
      "section": "8",
      "text": "τὸν γοῦν ἴδιον δαίμονα, λέγω δὲ τὸν ἑαυτοῦ νοῦν,  \n\n\nμυρίων ὅσων δεσποτῶν δοῦλον ἀποφήνας, ἔρωτος,\nἐπιθυμίας , ἡδονῆς, φόβου , λύπης , ἀφοσύνης, ἀκολασίας,\nδειλίας, ἀδικίας, οὐκ ἂν εἶναί ποτε δύναιτο\nεὐδαίμων, κἂν οἱ πολλοὶ σφαλλόμενοι κρίσεως ἀληθοῦς\n νομίζωσι, δεκασθέντες ὑπὸ κακοῦ διδύμου,\nτύφου καὶ κενῆς δόξης, δεινῶν παλεῦσαι καὶ παρα-\nγαγεῖν ἀνερματίστους ψυχὰς , περὶ ἃ κηραίνει γένος  \nτὸ πλεῖστον ἀνθρώπων."
    },
    "8.9": {
      "book": "8",
      "section": "9",
      "text": "εἰ μέντοι τὸ τῆς ψυχῆς\nὄμμα τείνας βουληθείης περιαθρῆσαι θεοῦ πρόνοιαν,\n ὡς ἔνεστιν ἀνθρωπίνῳ λογισμῷ, τρανοτέραν τὴν τοῦ\nπρὸς ἀλήθειαν ἀγαθοῦ λαβὼν φαντασίαν, γελάσῃ τὰ\nπαρ’ ἡμῖν, ἃ τέως ἐθαύμαζες. ἀεὶ γὰρ ἀπουσίᾳ τῶν\nκρειττόνων τιμᾶται τὰ χείρονα, τὴν ἐκείνων κληρονομοῦντα \nτάξιν· ἐπιφανέντων δὲ ὑποστέλλει, δευτερείοις\n ἄθλων ἀρκούμενα."
    },
    "8.10": {
      "book": "8",
      "section": "10",
      "text": "καταπλαγεὶς οὖν τὸ\nθεοειδὲς ἐκεῖνο ἀγαθόν τε καὶ καλὸν, πάντως ἐννοἠσεις\nὅτι παρὰ θεῷ τῶν εἰρημένων πρότερον οὐδὲν\nκαθ’ ἑαυτὸ τῆς ἀγαθοῦ μοίρας ἠξίωται, διότι τὰ μὲν \nἀργύρου μέταλλα καὶ χρυσοῦ γῆς ἐστιν ἡ φαυλοτάτη\n μοῖρα , τῆς πρὸς κὰρ πῶν ἀνειμένης γένεσιν ὅλῳ καὶ\nτῷ παντὶ λειπομένη ."
    },
    "8.11": {
      "book": "8",
      "section": "11",
      "text": "οὐ γάρ ἐσθ’ ὅμοιον τροφῆς,\nἧς ἄνευ ζῆν ἀδύνατον, εὐπορία χρημάτων. μία τούτων\nἐστὶ βάσανος ἐναργεστάτη λιμὸς, ᾧ τὸ πρὸς άλήθειαν\nἀναγκαῖον καὶ χρήσιμον δοκιμάζεται · θησαυσοὺς\n γὰρ τοὺς πανταχοῦ πάντας ἀντικαταλλάξαιτ’\nἄν τις βραχείας ποτὲ τροφῆς ἄσμενος."
    },
    "8.12": {
      "book": "8",
      "section": "12",
      "text": "ὅταν δὲ\nἡ τῶν ἀναγκαίων ἀφθονία μυρίῳ φορᾶς ἀκατασχέτῳ\nπλήθει ῥυεῖσα κατὰ πόλεις ἀναχέηται , τοῖς τῆς φύσεως\nἀγαθοῖς ἐντρυφῶντες ἐπ’ αὐτῶν μόνων οὐκ\n ἀξιοῦμεν ἵστασθαι , κόρον δ’ ὑβριστὴν ἡγεμόνα τοῦ\nβίου ποιησάμενοι, ἀργύρου τε καὶ χρυσοῦ κτήσεσιν \nἐπαποδύντες , ἅπασι, παρ’ ὧν ἄν τι κερδανεῖν ἐπελ-\n\n\nπέσωμεν, κονιόμεθα καθάπερ τυφλοὶ, μηκέτι τῇ δια-\nνοίᾳ βλέποντες ὑπὸ φιλαργυρίας ὅτι γῆς εἰσιν ὄγκοι,\nπερὶ ὣν ἐκ μὲν εἰρήνης συντχὴς καὶ ἀδιάστατος πόλεμος."
    },
    "8.13": {
      "book": "8",
      "section": "13",
      "text": "ἐσθῆτές γε μὴν προβάτων εἰσὶν, ὡς οἶ\nποιηταί πού φασιν , ἄνθος , κατὰ δὲ τὴν δημιουργὸν \nτέχνην ὑφαντῶν ἔπαινος. εἰ δέ τις ἐπὶ δόξῃ μέγα\nφρονεῖ, τὴν παρὰ τῶν φαύλων ἀποδοχὴν ἀδπαξόηενος,\n ἴστω μὲν καὶ αὐτὸς φαῦλος ὤν· τὸ γὰρ ὅμοιον\nχαίρει τῷ ὁμοίῳ·"
    },
    "8.14": {
      "book": "8",
      "section": "14",
      "text": "εὐχέσθω δὲ καθαρσίων μεταλαχὼν\nἰαθῆναι τὰ ὦτα, δι’ ὧν αἱ μεγάλαι ψυχῇ νόσοι \nκατασκήπτουσι. μαθἐτωσαν δὲ καὶ ὅσοι ἐπ’ εὐτονίᾳ\nπεφύσηνται μὴ ὑψαυχενεῖν , ἀπιδόντες εἰς τὰς τῶν\nἡμέρων καὶ ἀτιθάσων ζῴων ἀμυθήτους ἀγέλας, αἷς\nἰσχὺς καὶ ῥώμη συγγεγένηνται. τῶν γὰρ ἀτοπωτάτων\nἐστὶν ἐπὶ θηρίων ἀρεταῖς, καὶ ταῦτα σεμνύνεσθαι. \nμένον ὑπ’ αὐτῶν ἄνθρωπον ὄντα σεμνύνεσθαι."
    },
    "8.15": {
      "book": "8",
      "section": "15",
      "text": "διὰ τί δ’ ἄν τις εὖ φρονῶν ἐπὶ σώματος εὐμορφίᾳ\nἀγάλλοιτο , ἣν βραχὺς καιρὸς ἔσβεσε, πρὶν ἐπὶ\nμήκιστον ἀνθῆσαι, τὴν ἀπατηλὴν αὐτῆς ἀκμὴν ἀμαυρώσας,\nκαὶ ταῦθ’ ὁρῶν ἐν ἀψύχοις περιμάχητα καλλιγράφων \nἔργα καὶ πλαστῶν καὶ ἄλλων τεχνιτῶν, ἔν\nτε ζωγραφήμασι καὶ ἀνδριᾶσι καὶ ὑφασμάτων ποικιλίαις,\nἐν Ἑλλάδι καὶ βαρβάρῳ κατὰ πόλιν ἑκάστην\n εὐδοκιμοῦντα;"
    },
    "8.16": {
      "book": "8",
      "section": "16",
      "text": "τούτων οὑν, ὅπερ ἔφην, οὐδὲν\nπαρὰ θεῷ τῆς ἀγαθοῦ μοίρας ἠξίωται. καὶ τί θανμάξομεν \nεἰ μὴ παρὰ θεῷ; οὐδὲ γὰρ παρὰ ἀνθρώποις\nτοῖς θεοφιλέσι, παρ’ οἶς τὰ πρὸς ἀλήθειαν ἀγαθὰ\nκαὶ καλὰ τετίμηται, φύσεως μὲν εὐμοίρου λαχοῦσι,\nμελέτῃ δὲ μετ’ ἀσκήσεως τὴν φύσιν ἐπικοομŕισασιν,\nὧν ἡ ἄνοθος φιλοσοφία δημιουργός."
    },
    "8.17": {
      "book": "8",
      "section": "17",
      "text": "ὅσοι δὲ \nνόθου παιδείας ἐπεμελήθησαν, οὐδὲ τοὺς ἰατροὺς\nἐμιμήσαντο τὸ δοῦλον ψυχῆς σῶμα θεραπεύοντας οἶ\n\n\nτὴν δέσποιναν ἐπιφάσκοντες ἰᾶσθαι. ἐκεῖνοι μὲν γὰρ,\nἐπειδάν τις εὐτυχὴς νοσήσῃ, κἂν ὁ μέγας ᾖ βασιλεὺς,\nπάνθ’ ὑπερβάντες τὰ περίστῳα, τοὺς ἀνδρῶνας, τὰς\nγυναικωνίτιδας, γραφὰς, ἄργυρον, χρυσὸν , ἄσημον,\n ἐπίσημον, ἐκπωμάτων ἢ ὑφασμάτων πλῆθος, τὸν \nἄλλον τῶν βασιλέων ἀοίδιμον κόσμον, ἔτι δὲ τὸν\nοἰκετικὸν ὄχλον, καὶ τὴν φίλων ἢ συγγενῶν, ὑπηκόων\nτῶν ἐν τέλει θεραπείαν ἄξαντες, τῶν σωματοφυλάκων,\nἄχρι τῆς εὐνῆς ἀφικόμενοι, καὶ τῶν περὶ \n αὐτὸ τὸ σῶμα ἀλογήσαντες, οὔθ’ ὅτι κλῖναι λιθοκόλλητοι\nκαὶ ὁλόχρυσοι θαυμάσαν1ες, οὔθ’ ὅτι ἀσαχνοϋφεῖς\nἢ λινορραφούμεναι στρωμναὶ, οὔθ’ ὅτι ἐσθημάτων\nἰδέαι διάφοροι· προσέτι δὲ τὰς περὶ αὐτὸν\nχλαίνας ἀπαμφιάσαντες ἅπτονται χειρῶν καὶ τὰς \n φλέβας προσπιεζοῦντες ἀκριβοῦσι τοὺς παλμοὺς, εἰ\nσωτήριοι· πολλάκις δὲ καὶ τοὺς χιτωνίσκους ἀναστείλαντες\nεἰ περιπληθής ἐσθ’ ἡ γαστὴρ ἐξετάξουσιν,\nεἰ πεπυρωμένος ὁ θώραξ, εἰ ἄτακτα ἡ καρδία\nπηδᾷ· κἄπειτα τὴν οἰκείαν προσφέρουσι θεραπείαν."
    },
    "8.18": {
      "book": "8",
      "section": "18",
      "text": "ἔδει δὲ καὶ τοὺς φιλοσόφους ἰατρικὴν ὀμολογοῦντας\nἐπιτηδεύειν ἐπιτηδεύειν τῆς φύσει βασιλίδος ψυχῆς , καταφρονεῖν\nμὲν ἁπάντων ὅσα αἶ κεναὶ δόξαι τυφλορλαστοῦδιν,\nεἴσω δὲ προσιόντας ἅπτεσθαι διανοίας αὐτῆς,\nεἰ ὑπ’ ὀργῆς ἀνισοταχεῖς καὶ παρὰ φύσιν κεκινημένοι\n παλμοί· ἅπτεσθαι καὶ γλώττης, εἰ τραχεῖα καὶ κακήγορος, \nεἰ πεπορνευκυῖα καὶ ἀταμίευτος· ἅπτεσθαι\nκαὶ γαστρὸς, εἰ ἀπλήστῳ σχήματι ἐπιθυμίας διῴδηκε ·\nκαὶ συνόλως παθῶν καὶ νοσημάτων καὶ ἀρρςστημάτων,\nεἰ κεκράσθαι δοκεῖ, διερευνᾶν ἕκαστον, ἵνα μὴ\n διαμαρτάνωσι τῶν προσφόρων εἰς τὸ σώζειν."
    },
    "8.19": {
      "book": "8",
      "section": "19",
      "text": "νυνὶ\nδὲ ὑπὸ τῆς τῶν ἔξω περιαυγασθέντες λαμπρότητος,\nἄτε νοητὸν φῶς ἰδεῖν ἀδυνατοῦντες , πλαζόμενοι\n\n\n διετέλεσαν εἰς τὸν αἰῶνα, πρὸς μὲν τὸν βασιλέα λόγισμὸν\nφθάσαι μὴ δυνηθέντες, ἄχρι δὲ τῶν προπυλαίων\nμόλις ἀφικνούμενοι, καὶ τοὺς ἐπὶ θύραις ἀρετῆς,\nπλοῦτόν τε καὶ δόξαν καὶ ὑγείαν καὶ τὰ συγγενῆ\nτεθαυμακότες, προσεκύνουν."
    },
    "8.20": {
      "book": "8",
      "section": "20",
      "text": "ἀλλὰ γὰρ ὡς ὑπερβολὴ \nμανίας χρωμάτων κριταῖς χρῆσθαι τυφλοῖς ἢ\nκωφοῖς τῶν κατὰ μουσικὴν φθόγγων, οὕτω καὶ\nφαύλοις ἀνδράσι τῶν πρὸς ἀλήθειαν ἀγαθῶν. καὶ\nγὰρ οὗτοι τὸ κυριώτατον τῶν ἐν αὐτοῖς διάνοιαν πεπήρωνται,\nἧς βαθὺ σκότος ἀφροσύνη κατέχεεν."
    },
    "8.21": {
      "book": "8",
      "section": "21",
      "text": "εἶτα \nνῦν θαυμάζομεν εἰ Σωκράτης καὶ ὁ δεῖνα ἢ ὁ δεῖνα\n τῶν σπουδαίων ἐν πενίᾳ διετέλεσαν, ἄνθρωποι μηδὲν\nπώποτε τῶν εἰς πορισμὸν ἐπιτηδεύσαντες, ἀλλὰ μηδ᾿\nὅσα ἢ παρὰ φίλων πολυχρημάτων ἢ παρὰ βασιλέων\nδωρεὰς μεγάλας προτεινόντων [παρῆν] λαβεῖν ἀξιώσαντες, \nἕνεκα τοῦ μόνον ἀγαθὸν καὶ καλὸν τὴν τῆς\nἀρετῆς κτῆσιν ἡγεῖσθαι, περὶ ἣν πονούμενοι τῶν ἄλλων\nἀγαθῶν πάντων ἠλόγουν;"
    },
    "8.22": {
      "book": "8",
      "section": "22",
      "text": "τίς δ᾿ οὐκ ἂν\nἀλογήσαι νόθων ἕνεκα προνοίας τῶν γνησίων; εἰ δὲ\nσώματος θνητοῦ μεταλαχόντες καὶ κηρῶν γέμοντες \n ἀνθρωπίνων, καὶ μετὰ τοσούτου πλήθους ἀδίκων\nζῶντες, ὧν οὐδ᾿ ἀριθμὸν εὑρεῖν εὔπορον, ἐπεβουλεύθησαν,\nτί τὴν φύσιν αἰτιώμεθα, δέον τὴν τῶν ἐπιθεμένων\nκακίζειν ὠμότητα;"
    },
    "8.23": {
      "book": "8",
      "section": "23",
      "text": "καὶ γὰρ εἰ ἐν ἀέρι\nγεγένηντο λοιμικῷ, πάντως ὤφειλον νοσῆσαι· καταστάσεως \nδὲ λοιμικῆς μᾶλλον, ἢ οὐχ ἧττον, φθοροποιός\nἐστιν ἡ κακία. ὡς δ᾿ ὁπόταν ὑετοῦ μὲν ὄντος,\nἀνάγκη τὸν σοφὸν, εἰ ἐν ὑπαίθρῳ διάγοι, καταβρέχεσθαι,\nβορέου δὲ ψυχροῦ καταπνέοντος ῥίγει πιέζε-\n σθαι [καὶ ψύχει], θέρους δ᾿ ἀκμάζοντος ἀλεαίνεσθαι, \n(ταῖς γὰρ ἐτησίοις τροπαῖς τὰ σώματα συμπάσχειν\nνόμος φύσεως) τὸν αὐτὸν τρόπον τὸν ἐν τοῖς τοιού-\n\n\nτοῖς χωρίοις ἐνοικοῦντα, ἔνθα φόνοι τελοῦνται καὶ\nἄλλων ἔθνεα κηρόν , ἐναλλάττεσθαι τὰς ἀπὸ τῶν τοιούτων\nτιμὰς ἀναγκαῖον."
    },
    "8.24": {
      "book": "8",
      "section": "24",
      "text": "ἐπεὶ Πολυκράτει γε,\nἐφ’ οἷς δεινοῖς ἠδίκησε καὶ ἠσέβησε, χορηγὸς ἀπἠντνσε,\n χείρων μὲν ἡ τοῦ βίου βαρυδαιμονία· πρόσθες\nδ’ ὡς ὑπὸ μεγάλου βασιλέως ἐκολάζετο καὶ προσηλοῦτο,\nχρησμὸν ἐκπιπλὰς, οἶδα, ἔφη , κἀμαυτὸν οὐ \nπρὸ πολλοῦ ᾐωρῆσθαι δόξαντα ὑπὸ μὲν ἡλίου ἀλεἰφεσθαι,\nλούεσθαι δ’ ὑπὸ Δῖός. αἶ γὰρ διὰ συμβόλων\n αἰνιγματώδεις αὗται φάσεις , ἀδηλούμεναι τὸ πάλαι, \nτὴν διὰ τῶν ἔργων ἀριδηλοτάτην ἐλάμβανον πίστιν."
    },
    "8.25": {
      "book": "8",
      "section": "25",
      "text": "οὐκ ἐπὶ τελευτῇ δὲ μόνον, ἀλλὰ παρὰ πάντα τὸν\nἐξ ἀρχῆς βίον, ἐλελήθει πρὸ τοῦ σώματος τὴν ψυχὴν\nκρεμάμενος. ἀεὶ γὰρ φοβούμενος καὶ τρέμων τὸ\n πλῆθος τῶν ἐπιτιθεμένων ἐπτόητο, σαφῶς ἐξεριστάμενος\nὅτι εὔνους μὲν ἦν οὐδεὶς, ἐχθροὶ δὲ πάντες\nδυσπραξίᾳ ἀμείλικτοι.’’"
    },
    "8.26": {
      "book": "8",
      "section": "26",
      "text": "“ Τῆς δὲ ἀνηνύτου καὶ συνεχοῦς Διονυσίου\nεὐλαβείας μάρτυρες οἶ τὰ Σικελικὰ συγγράψαντες, οἴ \n φασιν ὅτι καὶ τὴν θυμηρεστάτην ὕποπτον εἶχε γυναῖκα\nσημεῖον δέ· τὴν εἰς τὸ δωμάτιον εἴσοδον, δι’ ἧς φοιτήσειν\nἔμελλεν ὡς αὐτὸν, ἐκέλευσε στορεσθῆναι σανίσιν,\nἔνα μὴ λάθῃ ποτὲ παρεισερπύσασα , ψόφῳ δὲ\nκαὶ κτύπῳ τῆς ἐπιβάσεως προμηνύῃ τὴν ἄφιξιν· εἶτ’\n οὐκ ἀνείμονα μόνον, ἀλλὰ καὶ πᾶσι τοῖς μέρεσι γυμνήν,\nἃ μὴ θέμις ὑπ’ ἀνδρῶν ὁρᾶσθαι, παρέρχεσθαι·\nπρὸς δὲ τούτοις τὸ συνεχὲς τοῦ κατὰ τὴν ὁδὸν ἐδάφους\nεἰς τάφρου γεωργικῆς εὖρος καὶ βάθος διακοπηναι,\nκατὰ δέος μή τι πρὸς ἐπιβουλὴν ἀφανῶς ἐρικρὐρτηται, \n κρύπτηται , ὅπερ ἢ ἅλμασιν ἢ μακραῖς διαβάσεσιν\nἔμελλε διελέγχεσθαι."
    },
    "8.27": {
      "book": "8",
      "section": "27",
      "text": "πόσων ἄρα κακῶν ὁ ταῦτα\nπαρατηρῶν καὶ τεχνάζων ἐπὶ γυναικὸς . ᾖ πρὸ τῶν\n\n\nἄλλων ὤφειλε πιστεύειν, μεστὸς ἦν; ἀλλὰ γὰρ ἐῴκει\nτοῖς δι᾿ ἀπορρῶγος ὄρους ἐπὶ τῷ τὰς ἐν οὐρανῷ φύσεις\nἀριδηλοτέρας κατανοῆσαι κρημνοβατοῦσιν, οἳ\nμόλις φθάνοντες ἄχρι προνενευκότος αὐχένος οὔτ᾿\nἀναχωρεῖν ἔτι δύνανται, πρὸς τὸ λειπόμενον ὕψος \n ἀπειρηκότες, οὔτε καταβαίνειν θαρροῦσι, πρὸς τὴν\nὄψιν τῶν χασμάτων ἰλιγγιῶντες."
    },
    "8.28": {
      "book": "8",
      "section": "28",
      "text": "ἐρασθεὶς γὰρ,\nὡς θείου πράγματος καὶ περιμαχήτου, τυραννίδος\nοὔτε μένειν οὔτε ἀποδιδράσκειν ἀσφαλὲς εἶναι ὑπελάμβανε.\nμένοντι μὲν γὰρ ἀλλεπάλληλα ἐπέρρει κακὰ \nἀμύθητα, βουλομένῳ δ᾿ ἀποδιδράσκειν ὁ περὶ τοῦ\nζῆν ἐπεκρέματο κίνδυνος, ὡπλισμένων, εἰ καὶ μὴ\nτοῖς σώμασιν, ἀλλά τοι ταῖς διανοίαις κατ᾿ αὐτοῦ."
    },
    "8.29": {
      "book": "8",
      "section": "29",
      "text": "δηλοῖ δὲ καὶ τὸ ἔργον, ᾧ πρὸς τὸν μακαρίζοντα\nτὸν τῶν τυράννων βίον φασὶ χρήσασθαι Διονύσιον. \nκαλέσας γὰρ αὐτὸν ἐπὶ λαμπροτάτου καὶ πολυτελεστάτου\nδείπνου παρασκευὴν, ἐκ μηρίνθου πάνυ λεπτῆς\nπροσέταξεν ἠκονημένον ὑπεραιωρηθῆναι πέλεκυν.\nἐπεὶ δὲ κατακλιθεὶς εἶδεν αἰφνίδιον, οὔτ᾿\nἐξαναστῆναι θαρρῶν διὰ τὸν τύραννον, οὔτ᾿ ἀπολαῦσαί \nτινος τῶν παρεσκευασμένοιν διὰ δέος οἷός τε\nὢν, ἀφθόνων καὶ πλουσίων ἀλογήσας ἡδονῶν, ἀνατείνας\nτὸν αὐχένα καὶ τὰς ὄψεις ἐκαραδόκει τὸν\nοἰκεῖον ὄλεθρον."
    },
    "8.30": {
      "book": "8",
      "section": "30",
      "text": "συνεὶς δ᾿ ὁ Διονύσιος, ἆρ᾿ ἤδη\nκατανοεῖς, ἔφη, τὸν ἀοίδιμον καὶ περιμάχητον ἡμῶν \nβίον; ἔστι γὰρ τοιοῦτος, εἰ μὴ βούλοιτό τις ἑαυτὸν\nφενακίζειν, ἐπειδὴ περιέχει παμπληθεῖς μὲν χορηγίας,\n ἀπόλαυσιν δ᾿ οὐδενὸς χρηστοῦ, φόβους δ᾿\nἐπαλλήλους καὶ κινδύνους ἀνηκέστους καὶ νόσον\nἑρπηνώδους καὶ φθινάδος χαλεπωτέραν, ἀθεράπευτον \nἀεὶ φέρουσαν ὄλεθρον."
    },
    "8.31": {
      "book": "8",
      "section": "31",
      "text": "οἱ δὲ πολλοὶ τῶν\nἀνεξετάστων ὑπὸ τῆς λαμπρᾶς φανερότητος ἀπατώ-\n\n\nμένοι ταὐτὸν πεπόνθασι τοῖς ἀγκιστρευομένοις ὑπὸ\nτῶν εἰδεχθῶν ἑταιρίδων , ἃ τὴν δυσμορφίαν ἐσθῆτι\nκαὶ χρυσῷ καὶ ταῖς τῆς ὄψεως ὑπογραφαῖς ἐπισκιά-\nζοντα, γνησίου κάλλους ἀπορίᾳ, νόθον ἐπ’ ἐνέδρᾳ\n τόν θεωμένων δημιουργεῖ."
    },
    "8.32": {
      "book": "8",
      "section": "32",
      "text": "τοιαύτης γέμουσι\nβαρυδαιμονίας οἱ λίαν εὐτυχεῖς , ἧς τὰς ὑπερβολὰς \nαὐτοὶ δικάσαντες παρ’ ἑαυτοῖς οὐ στέγουσιν ^ ἀλλ’\nὥσπερ οἷ τὰ ἀρρωστήματα ὑπ’ ἀνάγκης ἐκλαλοῦντες\nἀφιᾶσι τὰς ἐκ πάθους ἀψευδεστάτας φωνὰς, ἐπὶ συν-\n οὐσίᾳ τιμωριῶν καὶ παρουσῶν καὶ προσδοκωμένων\nζῶντες , καθάπερ τῶν θρεμμάτων τὰ πρὸς ἱερουργίαν\nπιαινόμενα. καὶ γὰρ ταῦτα τῆς πλείστης ἐπιμελείας \nἐπὶ τῷ σφαγῆναι τυγχάνει διὰ πολύκρεων εὐωχίαν."
    },
    "8.33": {
      "book": "8",
      "section": "33",
      "text": "εἰσὶ δ’ οἷ καὶ περὶ χρημάτων ἀσεβῶν οὐκ ἀδή-\n λους, ἀλλὰ φανερὰς ἔδοσαν δίκας, ὧν τὰ πλήθη κα-\nταλέγεσθαι περιττὸς πόνος , ἀπόχρη δ’ ἓν ἔργον \nπαράδειγμα πάντων ἑστάναι. λέγεται τοίνυν ὑπὸ\nτῶν ἀναγεγραφότων τὸν ἱερὸν πόλεμον τὸν ἐν Φω-\nκίδι , νόμου κειμένου τὸν ἱερόσυλον κατακρημνίζε-\n σθαι ἢ καταποντοῦσθαι ἢ καταπίμπρασθαι , τρεῖς\nσυλήσαντας τὸ ἐν Δελφοῖς ἱερὸν, Φιλόμηλον καὶ\nὈνόμαρχον καὶ Φάϋλλον, διανείμασθαι τὰς τιμωρίας.\nτὸν μὲν γὰρ διὰ λόφου τραχέος καὶ λιθώδους ῥαγεί-\nῥαγείσης πέτρας κατακρημνισθῆναί τε καὶ καταλευσθῆναι ’\n τὸν δὲ, ἀφηνιάσαντος τοῦ κομίζοντος ἵππου καὶ μέ-\nχρι θαλάσσης καταβάντος, ἐπιδραμόντος τοῦ πελά- \nγους, εἰς ἀχανῆ βυθὸν αὐτῷ ζῴῳ καταδῦναι· Φάὐ̓λ-\nλον δὲ φθινάδι νόσῳ (διττὸς γὰρ ὁ περὶ αὐτοῦ\nλόγος) συντακῆναι, ἢ ἐν τῷ ἐνἈβαις ἱερῷ συνεμ-\n πρησθέντα ἀπολέσθαι."
    },
    "8.34": {
      "book": "8",
      "section": "34",
      "text": "ταῦτα γὰρ φιλονεἰκότα-\nτον λέγειν ἀποβῆναι κατὰ τύχην. εἰ μὲν γάρ τινες ἢ\nἐν διαφέρουσι καιροῖς ἢ ἑτέραις ἐκολάσθησαν τιμω-\n\n\nρίαις, εἰκὸς ἦν τὸ ἄστατον τῆς τύχης προφασίζεσθαι\nπάντων δ᾿ ἀθρόως καὶ ὑφ᾿ ἕνα καιρὸν καὶ μὴ ἑτέραις\nτιμωρίαις, ἀλλὰ ταῖς περιεχομέναις ἐν τοῖς νόμοις\nκολασθέντων εὔλογον φάσκειν ὅτι θεοῦ δικάσαντος\nἑάλωσαν.”"
    },
    "8.35": {
      "book": "8",
      "section": "35",
      "text": "“Εἰ δέ τινες τῶν ὑπολειφθέντων βιαίων,\nκαὶ τοῖς πλήθεσιν ἐπαναστάντων, καὶ δουλωσαμένων\nοὐ μόνον δήμους ἑτέρους, ἀλλὰ καὶ πατρίδας τὰς\nἑαυτῶν, ἀτιμώρητοι διετέλεσαν, θαυμαστὸν οὐδέν.\nπρῶτον μὲν γὰρ οὐχ ὁμοίως ἄνθρωπος δικάζει καὶ \nθεὸς, διότι τὰ μὲν φανερὰ ἡμεῖς ἐρευνῶμεν, ὁ δὲ\nἄχρι μυχῶν ψυχῆς εἰσδυόμενος ἀψοφητὶ, καθάπερ ἐν\nἡλίῳ λαμπρὰν διάνοιαν αὐγάζει, ἀπαμπίσχων μὲν τὰ\n περίαπτα, οἷς ἐγκατείληπται, γυμνὰ δὲ περιαθρῶν\nτὰ βουλήματα, καὶ διαγινώσκων εὐθὺς τά τε παράσημα \nκαὶ δόκιμα."
    },
    "8.36": {
      "book": "8",
      "section": "36",
      "text": "μηδέποτ᾿ οὖν τὸ οἰκεῖον δικαστήριον\nτοῦ θείου προκρίναντες ἀψευδέστερον αὐτὸ\nκαὶ εὐβουλότερον εἶναι φῶμεν· οὐ γὰρ ὅσιον. ἐν ᾧ\nμὲν γὰρ πολλὰ τὰ σφάλλοντα, ἀπατηλαὶ αἰσθήσεις,\nπάθη ἐπίβουλα, κακιῶν ὁ βαρύτατος ἐπιτειχισμὸς, ἐν \nᾧ δὲ οὐδὲν μὲν τῶν ἐπ᾿ ἐξαπάτῃ, δικαιότης δὲ καὶ\nἀλήθεια, αἷς ἕκαστον βραβευόμενον ἐπαινετῶς ἐξορ-\n θοῦσθαι πέφυκεν."
    },
    "8.37": {
      "book": "8",
      "section": "37",
      "text": "ἔπειτ᾿, ὦ γενναῖε, μὴ νομίσῃς\nἀλυσιτελὲς ἐπίκαιρον εἶναι τυραννίδα.. οὐδὲ γὰρ ἡ\nκόλασις ἀλυσιτελὲς, ἀλλὰ τιμωρίας διδόναι τοῖς ἀγαθοῖς \nἢ ὠφελιμώτερον ἢ οὐκ ἀποδέον. οὗ χάριν ἐν\nἅπασι μὲν τοῖς ὀρθῶς γραφεῖσι παρείληπται νόμοις·\nοἱ δὲ γράψαντες ὑπὸ πάντων ἐπαινοῦνται. ὅπερ γὰρ\nἐν δήμῳ τύραννος, τοῦτ᾿ ἐν νόμῳ κόλασις."
    },
    "8.38": {
      "book": "8",
      "section": "38",
      "text": "ἐπειδὰν\nοὖν ἔνδεια μὲν καὶ σπάνις δεινὴ καταλάβῃ τὰς \nπόλεις ἀρετῆς, ἀφθονία δ᾿ ἀφροσύνης ἐπιπολάσῃ,\nτηνικαῦτα ὁ θεὸς, ὥσπερ ῥεῦμα χειμάρρου τὴν φο-\n\n\n’ρᾶν τῆς κακίας ἀποχετεῦσαι γλιχόμενος , ἵνα καθαρῇ\nτὸ γένος ἡμῶν, ἰσχὺν καὶ κράτος δίδωσι τοῖς τὰς φύσεις \nἀρχικοῖς."
    },
    "8.39": {
      "book": "8",
      "section": "39",
      "text": "ὠμῆς γὰρ δίχα ψυχῆς οὐ καθαίρεται\nκακία. καὶ ὅνπερ τρόπον αἶ πόλεις ἐπ’ ἀνδροφόνοις\n καὶ προδόταις καὶ θεοσύλαις δημίους ἀνατρέφονδιν,\nοὐ τὴν γνώμην ἀποδεχόμεναι τῶν ἀνδρῶν,\nἀλλὰ τὸ τῆς ὑπηρεσίας χρήσιμον ἐξετάζουσαι, τὸν\nαὐτὸν τρόπον καὶ ὁ τῆς μεγαλοπόλεως τοῦδε τοῦ\nκόσμου κηδεμὼν οἷα δημοκοίνους ἐφίστησι τοὺς\n τυράννους ταῖς πόλεσιν , ἐν αἷς ἂν αἴσθηται βίαν,\nἀδικίαν, ἀσέβειαν, τὰ ἄλλα κακὰ πλημμύροντα, ὅπως\nἤδη ποτὲ στάντα λωφήσῃ."
    },
    "8.40": {
      "book": "8",
      "section": "40",
      "text": "τηνικαῦτα καὶ τοὺς\nαἰτίους, ὡς ἐκ δυσκαθάρτου καὶ ἀνηλεοῦς ψυχῆς\nὑπηρετήσαντας , ἐφ’ ἅπασιν , ὥσπερ τινὰς κορυφαίους, \n ἀξιοῖ μετέρχεσθαι. καθάπερ γὰρ ἡ τοῦ πυρὸς \nδύναμις, ὅταν παραβληθεῖσαν ὕλην ἀναλώσῃ, τελευταῖον\nαὑτὴν ἐπινέμεται, τοῦτον τὸν τρόπον καὶ\nοἶ ἐπὶ τοῖς πλήθεσι δυναστείας εἰληφότες , ὅταν δαπανήσαντες\nτὰς πόλεις κενὰς ἀνδρῶν ἐργάσωνται,\n τὰς ὑπὲρ ἁπάντων τίνοντες δίκας ἐπιδιαφθείρονται."
    },
    "8.41": {
      "book": "8",
      "section": "41",
      "text": "καὶ τί θαυμάζομεν εἰ διὰ τυράννων ὁ θεὸς κακίαν\nἀναχυθεῖσαν ἐν πόλεσι καὶ χώραις καὶ ἔθνεσιν \nἀποδιοπομπεῖται; πολλάκις γὰρ μὴ χρώμενος ὐρηρέταις\nἄλλοις αὐτὸς δι’ ἑαυτοῦ τοῦτ’ ἐργάζεται, λιμὸν\n ἐπάγων ἢ λοιμὸν ἢ σεισμὸν καὶ ὅσ’ ἁ ἄλλα θεήλατα,\nοἷς ὅμιλοι μεγάλοι καὶ πολυάνθρωποι καθ’ ἑκάστην\nἡμέραν ἀπόλλυνται, καὶ πολλὴ μοῖρα τῆς οἰκουμένης\nἐρημοῦται διὰ προμήθειαν ἀρετῆς. ”"
    },
    "8.42": {
      "book": "8",
      "section": "42",
      "text": "“Ἰκανῶς μὲν οὖν εἴς γε τὰ παρόντα περὶ\n τοῦ μή τινα τῶν φαύλων εὐδαιμονεῖν, ὡς οἶμαι, λέλεκται·\nδι’ οὗ μάλιστα παρίσταται τὸ εἶναι πρόνοιαν\nεἰ δὲ μηδέπω πέπεισαι, τὸν ἔθ’ ὑποικουροῦντα ἐν- \n\n\nδοιασμὸν εἰπὲ θαρρῶν· ἀμφότεροι γὰρ ᾗ τἀληθὲς\nἔχει συνδιαπορήσαντες εἰσόμεθα.’’"
    },
    "8.43": {
      "book": "8",
      "section": "43",
      "text": "Καὶ μεθ’ ἕτερα πάλιν φησίν ‘‘Ἀνἐμων καὶ ὑετῶν φορὰς οὐκ ἐπὶ λύμῃ τῶν\nπλεόντων, ὡς ἐνόμιζες, ἢ γεωργούντων, ἀλλ’ ἐπ’ \nὠφελείᾳ τοῦ παντὸς ἡμῶν γένους ὁ θεὸς εἰργάζετο.\nὕδασι μὲν γὰρ τὴν γῆν καθαίρει, τὸν δ’ ὑπὸ δελἠνην\nἅπαντα χῶρον πνεύμασιν· ἀμφοτέροις δὲ ζῷα\nκαὶ φυτὰ τρέφει καὶ αὔξει καὶ τελειοῖ."
    },
    "8.44": {
      "book": "8",
      "section": "44",
      "text": "εἰ δὲ\nτοὺς μὴ ἐν καιρῷ πλωτῆρας ἢ γεωπόνους ἔστιν ὅτε \n βλάπτει, θαυμαστὸν οὐδέν· βραχὺ γὰρ οὗτοι μέρος,\nἡ δ’ ἐπιμέλεια τοῦ παντὸς ἀνθρώπων γένους. ὥσπερ\nοὖν τὸ ἐν τῷ γυμνασίῳ ἄλειμμα τίθεται μὲν ἐπ’ ὠφελείᾳ,\nπολλάκις δ’ ὁ γυμνασίαρχος ἕνεκα πολιτικῶν\nχρειῶν ὥρας τῆς ἐν ἔθει μετέθηκε τὴν τάξιν, δι’ ἧς \nὑστέρησαν ἔνιοι τῶν ἀλειφομένων , οὕτω καὶ ὁ θεὸς,\nοἷα πόλεως τοῦ παντὸς ἐπιμελούμενος κόσμου, θέρη\nχειμαίνοντα καὶ χειμῶνας ἐαρίζοντας εἴωθε ποιεῖν\nἐπὶ τῂ τοῦ παντὸς ὠφελείᾳ, κἂν εἰ ναύκληροί τινες\nἢ γῆς ἐργάται μέλλοιεν ταῖς τούτων ἀνωμαλίαις ξημιοῦσθαι. \nμιοῦσθαι."
    },
    "8.45": {
      "book": "8",
      "section": "45",
      "text": "τὰς οὑν τῶν στοιχείων εἰς ἄλληλα μεταβολὰς,\nἐξ ὧν ὁ κόσμος ἐπάγη καὶ συνέστηκεν, εἰδὼς\nἀναγκαιότατον ἔργον , ἀκωλύτους παρέχεται·\n πάχναι δὲ καὶ χιόνες καὶ ὅσα ὁμοιότροπα ἀέρος ἐπακολουθεῖ\nκαταψύξει, καὶ πάλιν προσαράξει καὶ \nπαρατρίψει νεφῶν, ἀστραπαί τε καὶ βρονταί· ὧν\nοὐδὲν ἴσως κατὰ πρόνοιαν, ἀλλ’ ὑετοὶ καὶ πνεύματα\nζωῆς καὶ τροφῆς καὶ αὐξήσεως τοῖς περὶ γῆν αἴτια,\nὧν ταῦτα ἐπακολουθήματα."
    },
    "8.46": {
      "book": "8",
      "section": "46",
      "text": "οἷα , γυμνασιάρχου\nφιλοτιμίαις πολλάκις ἀνειμένας ποιουμένου δαπάνας, \nἀνθ’ ὕδατος ἐλαίῳ καταιονούμενοί τινες τῶν ἀρειροκάλων\n ροκάλων εἰς τοὔδαφος ῥανίδας ἀποστάζουσιν, ὁ δ’\n\n\nὀλισθηρότατος αὐτίκα γίνεται πηλὸς, ἀλλ’ οὐκ ἄν\nτις εὖ φρονῶν εἴποι τὸν πηλὸν καὶ τὸν ὄλισθον\nπρομηθείᾳ τοῦ γυμνασιάρχου γεγονέναι, παρηκολουθηκέναι\nδὲ ἄλλως τῇ ἀφθονίᾳ τῶν χορηγιῶν ταῦτα."
    },
    "8.47": {
      "book": "8",
      "section": "47",
      "text": "ἶρις δὲ καὶ ἄλως καὶ ὅσα ὁμοιότροπα πάλιν ἐστὶν\nαὐγῶν ἐγκιρναμένων τοῖς νέφεσιν ἐπακολουθήματα,\nοὐκ ἔργα φύσεως προηγούμενα, φυσικοῖς δ’ ἐπισυμβαίνοντα\nἔργοις · οὐ μὴν ἀλλὰ παρέχει τινὰ καὶ ταῦτα\nχρείαν ἀναγκαίαν τοῖς φρονιμωτέροις· νηνεμίας γὰρ\n καὶ πνεύματα, εὐδίας τε καὶ χειμῶνας ἀπὸ τούτων \nτεκμαιρόμενοι προλέγουσι."
    },
    "8.48": {
      "book": "8",
      "section": "48",
      "text": "τὰς κατὰ πόλιν στοὰς\nοὐχ ὁρᾷς; τούτων αἱ πλείους πρὸς μεσημβρίαν νενευκασιν,\nὑπὲρ του τοὺς ἐμπεριπατοῦντας χειμῶνι\nμὲν ἀλεαίνεσθαι , θέρους δὲ καταπνεῖσθαι. παρακολουθιῖ\n δέ τι καὶ ἕτερον, ὃ μὴ τῇ γνώμῃ τοῦ κατεσκευακότος\nἐπιγίνεται. τί δὲ τοῦτ’ ἔστιν; αἱ ἀπὸ\nτῶν ποδῶν ἐκπίπτουσαι σκιαὶ τὰ μέτρα διασημαίνουσι\nταῖς ὥραις."
    },
    "8.49": {
      "book": "8",
      "section": "49",
      "text": "καὶ μὲν δὴ τὸ πῦρ φύσεως \nἀναγκαιότατον ἔργον, ἐπακολούθημα δὲ τούτου καπνός \n ἀλλ’ ὅμως παρέχεταί τινα ὠφέλειαν ἔστιν ὅτε\nκαὶ αὐτός. ἐν γοῦν ταῖς μεθημεριναῖς πυρσείαις,\nἡνίκα τὸ πῦρ ὑπὸ τῶν ἡλιακῶν καταλαμπόμενον αὐγῶν\nἐξαμαυροῦται , καπνῷ μηνύεται πολεμίων ἔφοδος."
    },
    "8.50": {
      "book": "8",
      "section": "50",
      "text": "οἷός γ’ οὖν ἐπὶ τῆς ἴριδος , τοιοῦτος καὶ\n ἐπὶ τῶν ἐκλείψεων ὁ λόγος · θείαις γὰρ φύσεσιν\nἡλίου καὶ σελήνης ἐπακολουθοῦσιν ἐκλείψεις· αἱ δὲ\nμηνύματά εἰσιν ἢ βασιλέων τελευτῆς, ἢ πόλεων φθοδᾶς·\nὃ καὶ Πίνδαρος ᾐνίξατο γενομένης ἐκλείψεως\nδιὰ τῶν πρόσθεν εἰρημένων."
    },
    "8.51": {
      "book": "8",
      "section": "51",
      "text": "ὁ δὲ δὴ τοῦ γάλακτος\n κύκλος τῆς μὲν αὐτῆς οὐσίας τοῖς ἄλλοις\nἄστροις μετέσχηκε, δυσαιτιολόγητος δ’ εἴπερ ἐστὶ,\nμὴ ἀποκνείτωσαν οἱ τὰ φύσεως ἐρευνᾶν εἰωθότες.\n\n\n ὠφελιμώτατον γὰρ ἡ εὕρεσις, ἥδιστον δὲ καὶ κα\nαὑτὸ τοῖς φιλομαθέσιν ἡ ζήτησις."
    },
    "8.52": {
      "book": "8",
      "section": "52",
      "text": "ὥσπερ οὑν\nἥλιος καὶ σελήνη προνοίᾳ γεγόνασιν, οὕτω καὶ τὰ ἐν\nοὐρανῷ πάντα, κἂν ἡμεῖς τὰς ἑκάστων φύσεις τε καὶ\nδυνάμεις ἰχνηλατεῖν ἀδυνατοῦντες ἡσυχάζωμεν."
    },
    "8.53": {
      "book": "8",
      "section": "53",
      "text": "σεισμοί τε καὶ λοιμοὶ καὶ κεραυνῶν βολαὶ, καὶ ὅσα\nτοιαῦτα, λέγεται μὲν εἶναι θεήλατα, πρὸς δ’ ἀλήθειαν\nοὐκ ἔστι, θεὸς γὰρ οὐδενὸς αἴτιος κακοῦ τοπαράπαν)\nἀλλ’ αἶ τῶν στοιχείων μεταβολαὶ ταῦτα\n γεννῶσιν, οὐ προηγούμενα ἔργα φύσεως , ἀλλ’ ἐπομενα \nμένα τοῖς ἀναγκαίοις καὶ τοῖς προηγουμένοις έπακολουθοῦντα."
    },
    "8.54": {
      "book": "8",
      "section": "54",
      "text": "εἰ δέ τινες τῶν χαριεστέρων συναπολαύουσι\nτῆς ἀπὸ τούτων βλάβης, οὐκ αἰτιατέον\nτὴν διοίκησιν. πρῶτον μὲν γὰρ οὐκ εἴ τινες ἀγαθοὶ\nπαρ’ ἡμῖν νομίζονται, καὶ πρὸς ἀλήθειάν εἰσιν, \nἐπειδὴ τὰ θεοῦ κριτήρια τῶν κατὰ τὸν ἀνθρώπινον\nνοῦν πάντων ἀκριβέστερα δεύτερον δὲ τὸ προμηθὲς\nἐπὶ τὰ τῶν ἐν κόσμῳ συνεκτικώτατα ἐφορᾶν\nἀγαπᾷ, καθάπερ ἐν ταῖς βασιλείαις καὶ στραταρχίαις\n Χίαις ἐπὶ τὰς πόλεις καὶ τὰ στρατόπεδα, οὐκ \nτινα τῶν ἠμελημένων καὶ ἀφανῶν ἔνα τὸν προστυχόντα."
    },
    "8.55": {
      "book": "8",
      "section": "55",
      "text": "λέγουσι δέ τινες, καθάπερ ἐν ταῖς τυραννοκτονίαις\nκαὶ τοὺς συγγενεῖς ἀναιρεῖσθαι νόμιμόν\nἐστιν ὑπὲρ τοῦ μεγέθει τῆς τιμωρίας ἐπισχεθῆναι\nτὰ ἀδικήματα , τὸν αὐτὸν τρόπον κἀν ταῖς λοιμώδεσι \nνόσοις παραπόλλυσθαί τινας τῶν μὴ ὑπαιτίων,\nἵνα πόρρωθεν οἱ ἄλλοι σωφρονίζωνται , δίχα τοῦ\nἀναγκαῖον εἶναι τοὺς ἐμφερομένους ἀέρι νοσώδει νο-\nσεῖν, ὥσπερ καὶ τοὺς έν νηὶ χειμαζομένους κινδυνεύειν\nνεύειν ἐξίσου."
    },
    "8.56": {
      "book": "8",
      "section": "56",
      "text": "τὰ δ’ ἄλκιμα τῶν θηρίων γέγονεν, \nοὐ γὰρ ὑποσιωπητέον, εἰ καὶ τῷ δεινὸς εἰπεῖν εἶναι\nπρολαβὼν τὴν ἀπολογίαν διέσυρες) ἀσκήσεως ἕνεκα\n\n\nτῆς πρὸς τοὺς πολεμικοὺς ἀγῶνας. τὰ γὰρ γυμνάσια\nκαὶ αἱ συνεχεῖς θῆραι συγκροτοῦσι καὶ νευροῦσιν εὖ\nμάλα τὰ σώματα, καὶ πρὸ τῶν σωμάτων τὰς ψυχὰς\nἐθίζουσιν ἐχθρῶν ἐξαπιναίας ἐφόδους τῷ καρτερῷ\n τῆς ῥώμης ἀλογεῖν."
    },
    "8.57": {
      "book": "8",
      "section": "57",
      "text": "τοῖς δὲ τὰς φύσεις εἰρηνικοῖς\nἔξεστιν οὐ μόνον τειχῶν ἐντὸς, ἀλλὰ καὶ κλισιάδων\nθαλαμευομένοις, ἀποζῆν ἀνεπιβουλεύτως,\nἔχουσιν εἰς ἀπόλαυσιν ἀφθονωτάτας ἡμέρων ἀγέλας·\nἐπειδὴ σῦς καὶ λέοντες καὶ ὅσα ὁμοιότροπα, ἑκουσίᾳ \n φύσει χρώμενα, μακρὰν ἄστεος ἀπελήλαται τὸ\nμηδὲν παθεῖν ἀγαπῶντα τῆς ἀνθρώπων ἐπιβουλῆς."
    },
    "8.58": {
      "book": "8",
      "section": "58",
      "text": "εἰ δέ τινες ὑπὸ ῥᾳθυμίας ἄοπλοι καὶ ἀπαράσκευοι\nταῖς καταδύσεσι τῶν θηρίων ἀδεῶς ἐνδιαιτῶνται,\nτῶν συμβαινόντων ἑαυτοὺς, ἀλλὰ μὴ τὴν φύσιν αἰτιάσθωσαν,\n διότι φυλάξασθαι παρὸν ὠλιγώρησαν.\nἤδη γοῦν καὶ ἐν ἱπποδρομίαις εἶδόν τινας εἴξαντας\nἀλογιστίᾳ, οἳ, δέον ἐγκαθέζεσθαι καὶ σὺν κόσμῳ\nθεωρεῖν, ἐν μέσῳ στάντες, ὑπὸ τῆς ῥύμης τῶν τεθρίππων\nἀνωσθέντες, ποσὶ καὶ τροχοῖς κατηλοήθη- \n σαν, ἀνοίας τἀπίχειρα εὑράμενοι.”"
    },
    "8.59": {
      "book": "8",
      "section": "59",
      "text": "“Περὶ μὲν οὖν τούτων ἀπόχρη τὰ λεχθέντα.\nτῶν δ᾿ ἑρπετῶν τὰ ἰοβόλα γέγονεν οὐ κατὰ πρόνοιαν,\nἀλλὰ κατ᾿ ἐπακολούθησιν, ὡς καὶ πρότερον εἶπον.\nζωογονεῖται γὰρ, ὅταν ἡ ἐνυπάρχουσα ἰκμὰς μεταβάλῃ\n πρὸς τὸ θερμότερον. ἔνια δὲ καὶ σῆψις ἐψύχωσεν,\nὡς ἕλμινθας μὲν ἡ περὶ τροφὴν, φθεῖρας δ᾿\nἡ ἀπὸ τῶν ἱδρώτων. ὅσα δ᾿ ἐξ οἰκείας ὕλης κατὰ\nφύσιν σπερματικὴν καὶ προηγουμένην ἔχει γένεσιν,\nεἰκότως ἐπιγέγραπται πρόνοιαν."
    },
    "8.60": {
      "book": "8",
      "section": "60",
      "text": "ἤκουσα δὲ καὶ \n περὶ ἐκείνων διττοὺς λόγους ὡς ἐπ᾿ ὠφελείᾳ τοῦ ἀνθρώπου\nγεγονότων, οὓς οὐκ ἂν ἐπικρυψαίμην. ἦν δ᾿\nὁ μὲν ἕτερος τοιόσδε· πρὸς πολλὰ τῶν ἰατρικῶν ἔφα-\n\n\nσάν τινες τὰ ἰοβόλα συνεργεῖν καὶ τοὺς μεθοδεὐοντας\nτὴν τέχνην, εἰς ἃ δεῖ καταχρωμένους αὐτοῖς ἐπιστημόνως,\nἀλεξιφαρμάκων εὐπορεῖν, ἐπὶ τῇ τῶν\nμάλιστα ἐπισφαλῶς ἐχόντων ἀπροσδοκήτῳ σωτηρίᾳ·\n καὶ μέχρι νῦν ἔστιν ἰδεῖν τοὺς μὴ ῥᾳθύμως καὶ ἀμελῶς \nλῶς ἰατρεύειν ἐπιχειροῦντας ἐν ταῖς συνθέσεσι τῶν\nφαρμάκων καταχρωμένους ἑκάστοις οὐ παρέργως."
    },
    "8.61": {
      "book": "8",
      "section": "61",
      "text": "ὁ δ’ ἕτερος λόγος οὐκ ἰατρικὸς, ἀλλὰ φιλόσοφος\nἦν , ὡς ἔοικε. τῷ γὰρ θεῷ ταῦτ’ ἔφασκεν ηύτρεπίσθαι\nκατὰ τῶν ἁμαρτανόντων κολαστήρια , ὡς δτρατηγοῖς \nτηγοῖς καὶ ἡγεμόσιν ὕστριχας ἢ σίδηρον· οὑ χάριν\nἠρεμοῦντα τὸν ἄλλον χρόνον ἀνερεθίζεσθαι πρὸς ἀλκὴν\nἐπὶ τοῖς κατακριθεῖσιν, ὧν ἡ φύσις ἐν τῷ ἀδωροδοκήτῳ\nδικαστηρίῳ ἑαυτῆς κατέγνω θάνατον."
    },
    "8.62": {
      "book": "8",
      "section": "62",
      "text": "τὸ δ’ ἐν ταῖς οἰκίαις πεφωλευκέναι μᾶλλον ἐστὶ μὲν \n ψεῦδος · ἔξω γὰρ ἄστεος ἐν ἀγρῷ καὶ ἐρημίαις θεωρεῖται,\nφεύγοντα ὡς δεσπότην τὸν ἄνθρωπον. οὐ\nμὴν ἀλλ’, εἰ καὶ ἀληθές ἐστιν, ἔχει τινὰ λόγον. ἐν\nγὰρ μυχοῖς σεσώρευται φορυτὸς καὶ σκυβάλων πλῆθος,\nοἶς εἰσδύεσθαι φιλεῖ δίχα τοῦ καὶ τὴν κνῖσαν \nὁλκὸν ἔχειν δύναμιν."
    },
    "8.63": {
      "book": "8",
      "section": "63",
      "text": "εἰ δὲ καὶ χελιδόνες ἡμῖν\nσυνδιαιτῶνται θαυμαστὸν οὐδέν· τῆς γὰρ τούτων\nθήρας ἀπεχόμεθα. σωτηρίας δὲ πόθος ἐν ταῖς ψυχαῖς\nοὐ λογικαῖς μόνον, ἀλλὰ καὶ ἀλόγοις ἐνίδρυται,\n τῶν δὲ πρὸς ἀπόλαυσιν οὐδὲν ὁμοδίαιτον διὰ τὰς ἐξ \nἡμῶν ἐπιβουλὰς, πλὴν παρ’ οἷς ἡ τῶν τοιούτων χπῆδις\nσις ἀπηγόρευται νόμῳ."
    },
    "8.64": {
      "book": "8",
      "section": "64",
      "text": "τῆς Συρίας ἐπὶ θαλάττῃ\nπόλις ἐστὶν Ἀσκάλων ὄνομα · γενόμενος ἐν ταύτῃ,\nκαθ’ ὃν χρόνον εἰς τὸ πατρῷον ἱερὸν ἐστελλόμην,\nεὐξόμενός τε καὶ θύσων , ἀμήχανόν τι πελειάδων \nπλῆθος ἐπὶ τῶν τριόδων καὶ κατ’ οἰκίαν ἑκάστην\nἐθεασάμην. πυνθανομένῳ δέ μοι τὴν αἰτίαν ἔφασαν\n\n\nοὐ θεμιτὸν εἶναι συλλαμβάνειν · ἀπειρῆσθαι γὰρ ἐκ\nπαλαιοῦ τοῖς οἰκήτορσι τὴν χρῆσιν. οὕτως ἡμέρωται\nτὸ ζῷον ὑπ’ ἀδείας ὥστ’ οὐ μόνον ὑπωρόφιον, ἀλλὰ \nκαὶ ὁμοτράπεζον ἀεὶ γίνεσθαι καὶ τοῖς ἐκεχειρίαις ἐντσυφαᾶν."
    },
    "8.65": {
      "book": "8",
      "section": "65",
      "text": "ἐν Αἰγύπτῳ δὲ καὶ θαυμασιώτερον ἰδεῖν\nἐστιν. τὸ γὰρ ἀνθρωποβόρον καὶ θηρίων ἀργαλεὠτατον\nὁ κροκόδειλος, γεννώμενος καὶ τρεφόμενος ἐν\nτῷ ἱερωτάτῳ Νείλῳ εἴλω , τῆς ὠφελείας , καίτοι βύθιος\nὢν, ἐπαισθάνεται. παρ’ οἷς μὲν γὰρ τιμᾶται πληθύνει\n μάλιστα , παρὰ δὲ τοῖς λυμαινομένοις οὐδ’\nὄναρ φαίνεται· ὡς τῶν πλεόντων ὄπου μὲν καὶ τοὺς\nπάνυ θρασεῖς μηδ’ ἄκρον ἐπιτολμᾶν καθιέναι δάκτυλον,\nἀγεληδὸν ἐπιφοιτώντων ὅπου δὲ καὶ τοὺς ἄγαν \nδειλοὺς ἐξαλλομένους νήχεσθαι μετὰ παιδιὰς."
    },
    "8.66": {
      "book": "8",
      "section": "66",
      "text": "χώρα δ’ ἡ Κυκλώπων, ἐπειδὴ τὸ γένος αὐτῶν ἐστι\nπλάσμα μύθου, δίχα σποράς καὶ γεωπόνων ἀνδρῶν\nἥμερος καρπὸς οὐ φύεται, καθάπερ οὐδ’ ἐκ τοῦ μὴ\nὄντος τι γεννᾶται. τῆς ‘Eλλάδος δ’ οὐ κατηγορητέον\nὡς λυπρὰς καὶ ἀγόνου· πολὺ γὰρ κἀν ταύτῃ τὸ βαθύγειον.\n εἰ δ’ ἡ βάρβαρος διαφέρει ταῖς εὐκαρπίαις,\nπλεονεκτεῖ μὲν τροφαῖς, ἐλαττοῦται δὲ τοῖς τρεφομένοις,\nὧν χάριν αἶ τροφαί μόνη γὰρ ἡ Ἐλλάς \nἀψευδῶς ἀνθρωπογονεῖ, φυτὸν οὐράνιον καὶ βλάστημα\nθεῖον ἠκριβωμένον, λογισμὸν ἀποτίκτουσα οἰκειούμενον \n ἐπιστήμη. τὸ δ’ αἴτιον· λεπτότητι ἀέρος\nἡ διάνοια πέφυκεν ἀκονᾶσθαι."
    },
    "8.67": {
      "book": "8",
      "section": "67",
      "text": "διὸ καὶ Ἠράκλειτος\nοὐκ ἄπο σκοποῦ φησιν‘ αὐγὴ ξηρὴ, ψυχὴ σοφω-\nτάτη καὶ ἀρίστη.’’ τεκμηριώσαιτο δ’ ἄν τις καὶ ἐκ\nτοῦ τοὺς μὲν νήφοντας καὶ ὀλιγοδεεῖς συνετωτέρους\n εἶναι, τοὺς δὲ ποτῶν ἀεὶ καὶ σιτίων ἐμπιπλαμένους\nἥκιστα φρονίμους, ἅτε βαπτιζομένου τοῖς ἐπιοῦσι\nτοῦ λογισμοῦ."
    },
    "8.68": {
      "book": "8",
      "section": "68",
      "text": "διὸ κατὰ τὴν βάρβαρον ἔρνη μὲν\n\n\n ταῖς εὐτροφίαις καὶ στελέχη περιμήκιστα, καὶ ζῴων\nἀλόγων σφόδρα τὰ γονιμώτατα, νοῦν δ᾿ ἥκιστα γεννᾷ.\nδιότι τὸ ὑψωθῆναι ἐξ ἀέρος αὐτοῦ, αἱ γῆς καὶ\nὕδατος ἐπάλληλοι καὶ συνεχεῖς ἀναθυμιάσεις κατεκράτησαν."
    },
    "8.69": {
      "book": "8",
      "section": "69",
      "text": "ἰχθύων δὲ καὶ ὀρνίθων καὶ χερσαίων \nγένη ζῴων οὐκ ἔστιν ἐγκλήματα φύσεως ἐφ᾿ ἡδονὴν\nπαρακαλούσης, ἀλλὰ δεινὸς ψόγος τῆς ἡμῶν αὐτῶν\nἀκρασίας. ἀναγκαῖον μὲν γὰρ ἦν εἰς τὴν τοῦ ὅλου\nσυμπλήρωσιν, ἵνα γένηται κόσμος ἐν ἑκάστῳ μέρει,\nφῦναι ζῴων ἰδέας ἁπάντων· οὐκ ἀναγκαῖον δὲ ἐπὶ \n τὴν τούτων ἀπόλαυσιν ὁρμῆσαι τὸ σοφίας συγγενέστατον\nχρῆμα τὸν ἄνθρωπον, μεταβαλόντα εἰς ἀγριότητα\nθηρίων."
    },
    "8.70": {
      "book": "8",
      "section": "70",
      "text": "διὸ καὶ μέχρι νῦν οἷς λόγος ἐγκρατείας\nἁπαξαπάντων ἀπέχονται, λαχανώδει χλόῃ\nκαὶ καρποῖς δένδρων προσοψήμασιν ἡδίστῃ ἀπολαύσει \nχρώμενοι. τοῖς δὲ τὴν τῶν εἰρημένων θοίνην\nἡγουμένοις εἶναι κατὰ φύσιν ἐπέστησαν διδάσκαλοι,\nσωφρονισταὶ, νομοθέται κατὰ πόλεις, οἷς ἐμέλησε\nτὴν ἀμετρίαν τῶν ἐπιθυμιῶν στεἲλαι, μὴ ἐπιτρέψασι\n τὴν χρῆσιν ἀδεᾶ πᾶσι πάντων."
    },
    "8.71": {
      "book": "8",
      "section": "71",
      "text": "εἰ δὲ καὶ ῥόδα \nκαὶ κρόκος καὶ ἡ ἄλλη τῶν ἀνθέων ποικιλία πρὸς\nὑγίειαν, οὐ πρὸς ἡδονὴν γέγονεν. ἄπλετοι γὰρ τούτων\nαἱ δυνάμεις, καὶ καθ᾿ αὑτὰς διὰ τῶν ὀσμῶν\nὠφελοῦσιν, εὐωδίας πάντας ἀναπιμπλᾶσαι, καὶ πολὺ\nμᾶλλον ἐν ταῖς ἰατρικαῖς συνθέσεσι τῶν φαρμάκων. \nἔνια γὰρ ἀναμιχθέντα τὰς ἑαυτῶν δυνάμεις ἀριδηλοτέρας\nπαρέχεται, καθάπερ εἰς ζῴου γένεσιν ἡ ἄρρενος\nκαὶ θήλεος μίξις, ἰδίᾳ ἑκατέρου μὴ πεφυκότος\nποιεῖν ἅπερ ἄμφω συνελθόντα."
    },
    "8.72": {
      "book": "8",
      "section": "72",
      "text": "ταῦτ᾿ ἀναγκαίως\nλέλεκται πρὸς τὰ λοιπὰ τῶν ὑπὸ σοῦ διαπορηθέντων, \nἱκανὴν πίστιν ἐργάσασθαι δυνάμενα τοῖς μὴ φιλο-\n\n\nνείκως ἔχουσι περὶ τοῦ τὸν θεὸν τῶν ἀνθρωπίνων \nἐπιμελεῖσθαι πραγμάτων. ”"
    },
    "8.73": {
      "book": "8",
      "section": "73",
      "text": "Ταῦτα μὲν οὖν ἐκ τοῦ δηλωθέντος ἐπετεμό-\nμην ἀνδρὸς, ὁμοῦ μὲν δεικνὺς οἷοι καὶ κατὰ τοὺς\n νέους γεγόνασιν Ἑβραίων παῖδες, ὁμοῦ δὲ καὶ τὰ\nτῆς εὐσεβοῦς αὐτῶν περὶ θεοῦ διαλήψεως, τά τε τῆς\nπρὸς τοὺς προπάτορας ὁμοφωνίας ἐμφανῆ καθιστάς.\nἤδη δ’ ἐντεῦθεν μεταβῆναι καιρὸς καὶ ἐπὶ τὰς τῶν\nἔξωθεν περὶ τῶν αὐτῶν μαρτυρίας."
    },
    "9.1": {
      "book": "9",
      "section": "1",
      "text": "Ταῦτα μὲν οὖν ἡμῖν αὐτάρκως περὶ τῶνδε.\nπροσκείσθω δὲ ἐπὶ πᾶσι καὶ τὰ ἀπὸ τῆς Ἰουδαίων \nἈρχαιότητος Ἰωσήπου, ἔνθα μυρίων συγγραφέων\nαὐτολεξεὶ παραθεὶς φωνὰς ταῦτα ἐπιλέγει"
    },
    "9.2": {
      "book": "9",
      "section": "2",
      "text": "“ Ἀρκοῦσι δ’ ὅμως εἰς τὴν ἀπόδειξιν τῆς ἀρχαιότητος \nαἵ τε Σύρων καὶ Χαλδαίων καὶ Φοινίκων\nἀναγραφαὶ, πρὸς ἐκείναις τε τοσοῦτοι τῶν Ἑλλήνων \nσυγγραφεῖς, ἔτι δὲ πρὺς τοῖς εἰρημένοις Θεόφιλος\nκαὶ Θεόδοτος καὶ Μνασέας καὶ Ἀριστοφάνης καὶ\nἙρμογένης, Εὐήμερύς τε καὶ Κόμων καὶ Ζωπυρίων\nκαὶ πολλοί τινες ἄλλοι τάχα, (οὐ γὰρ ἔγωγε πᾶσιν\nἐντετύχηκα τοῖς βιβλίοις,) οὐ παρέργως ἡμῶν μεμνημονεύκασιν."
    },
    "9.3": {
      "book": "9",
      "section": "3",
      "text": "οἱ πολλοὶ δὲ τῶν εἰρημένων ἀνδρῶν\nτῆς μὲν ἀληθείας τῶν ἐξ ἀρχῆς πραγμάτων διήμαρτον,\nὅτι μὴ ταῖς ἱεραῖς ἡμῶν βίβλοις ἐνέτυχον· κοινῶς\nμέντοι περὶ τῆς ἀρχαιότητος ἅπαντες μεμαρτυρήκασιν,\nὑπὲρ οὗ τανῦν λέγειν προεθέμην. ὁ μέντοι \nΦαληρεὺς Δημήτριος καὶ Φίλων ὁ πρεσβύτερος καὶ\nΕὐπόλεμος οὐ πολὺ τῆς ἀληθείας διήμαρτον. οἷς\nσυγγινώσκειν ἄξιον· οὐ γὰρ ἐνῆν αὐτοῖς μετὰ πάσης\nἀκριβείας τοῖς ἡμετέροις γράμμασι παρακολουθεῖν.”"
    },
    "9.4": {
      "book": "9",
      "section": "4",
      "text": "Ταῦτα καὶ ὁ Ἰώσηπος. ὅτῳ δὲ φίλον τοῖς \nἈρκοῦσι —] Iosephus c. Apion I, 23. p. 458.\n\n\nπερὶ τῆς Ἰουδαίων ἀρχαιότητος λόγοις ἐντυχεῖν τοῦ\nἀνδρὸς πλείστας ἂν εὕροι συμφώνους ταῖς ἐκτεθείσαις\nμαρτυρίας. καὶ πολὺς δὲ ἄλλος μαρτύρων ἡμῖν\nὄχλος παλαιῶν τε καὶ νέων συγγραφέων ἐπιρρεῖ,\n τὴν ὁμοίαν τοῖς τεθεῖσι ψῆφον ἐπισφραγιζομένων,\nὧν τὰς φωνὰς, λόγου προνοούμενοι συμμετρίας, τοῖς\nφιλομαθέσι ζητεῖν τε καὶ διερευνᾶν ἀπολείψαντες\nἐπὶ τὴν λείπουσαν αὐτοὶ μεταβησόμεθα ἐπαγγελίαν."
    },
    "9.5": {
      "book": "9",
      "section": "5",
      "text": "Καὶ περὶ τοῦ κτίσαι δὲ τὸν Ναβοθχοδονόσορ \nτὴν Βαβυλῶνα ὁ αὐτὸς ταῦτα γράφει “ Λέγεται Λέγεται δὲ πάντα μὲν ἐξ ἀρχῆς ὕδωρ εἶναι,\nθάλασσαν καλεομένην. Βῆλον δέ σφεα παῦσαι, χώρην\n ῥὴν ἑκάστῳ ἀπονείμαντα, καὶ Βαβυλῶνα τείχει περιβαλεῖν·\nτῷ χρόνῳ δὲ τῷ ἱκνευμένῳ ἀφανισθῆναι."
    },
    "9.6": {
      "book": "9",
      "section": "6",
      "text": "τειχίσαι δὲ αὖθις Ναβουχοδονόσορον τὸ μέχρι τῆς\nΜακεδονίων ἀρχῆς διαμεῖναν ἐὸν χαλκόπυλον.’ Καὶ μεθ’ ἕτερα ἐπιλέγει"
    },
    "9.7": {
      "book": "9",
      "section": "7",
      "text": "“ Ναβουχοδονόσορος δὲ διαδεξάμενος τὴν ἀρχὴν\nΒαβυλῶνα μὲν ἐτείχισε τριπλῷ περιβόλῳ ἐν πεντεκαίδεκα\nἡμέρῃσι, τόν τε Ἀρμακάλην ποταμὸν ἐξήγαγεν,\nἐόντα κέρας Εὐφρήτεω, τόν τε Ἀκράκανον.\nὑπὲρ δὲ τῆς Σιππαρηνων πόλιος λάκκον ὀρυξάμενος,\n περίμετρον μὲν τεσσαράκοντα παρασαγγέων , βάθος\nδ’ ὀργυιέων εἴκοσι, πύλας ἐπέστησεν, τὰς ἀνοίγοντες\nἄρδεσκον τὸ πεδίον· καλέουσι δ’ αὐτὰς ἐχετογνώμονας."
    },
    "9.8": {
      "book": "9",
      "section": "8",
      "text": "ἐπετείχισε δὲ καὶ τῆς ἐρυθρῆς θαλάσσης \nτὴν ἐπίκλυσιν, καὶ Τερηδόνα πόλιν ἔκτισεν κατὰ τὰς\n Ἀράβων εἰσβολάς· τά τε βασιλήι·α δένδροις ἤσκησε,\nκρεμαστοὺς παραδείσους ὀνομάσας.”"
    },
    "9.9": {
      "book": "9",
      "section": "9",
      "text": "Καὶ ταῦτα δέ μοι ἀπὸ τῆς δηλωθείσης κείσθω\n\n\nγραφῆς, διὰ τὸ φέρεσθαι ἐν τᾐ τοῦ Δανιὴλ προφητείᾳ \nὡς ἄρα Ναβουχοδονόσορ ἐν τῷ ναῷ τῆς βασιλείας\nαὐτοῦ τῷ ἐν Βαβυλῶνι περιπατῶν, μέγα φρανήσας,\nἀπηυθαδίσατο εἰπὼν, οὐχ αὕτη ἐστὶ Βαβυλὼν\nἡ μεγάλη, ἣν ἐγὼ ᾠκοκόμησα εἰς οἶκον βασιλείας, ἐν \nτῷ κράτει τῆς ἰσχύος μου, εἰς τιμὴν τῆς δόξης μου;\nὅτε ἔτι τοῦ λόγου ἐπὶ στόματος ὄντος αὐτοῦ, τὰ τῆς \nμετελθούσης καταστροφῆς αὐτῷ γέγονε.”"
    },
    "9.10": {
      "book": "9",
      "section": "10",
      "text": "τοῦ δὲ \nΝαβοννήδου οὐχ ὑπομείναντος τὴν πολιορκίαν, ἀλλ’\n\n\nἐγχειρίσαντος αὑτὸν πρότερον, χρησάμενος Κῦρος\nφιλανθρώπως, καὶ δοὺς οἰκητήριον αὐτῷ Καρμανίαν,\nἐξέπεμψεν ἐκ τῆς Βαβυλωνίας. Ναβόννηδος μὲν οὖν\nτὸν λοιπὸν τοῦ χρόνου διαγενόμενος ἐν ἐκείνῃ τῇ\nχώρᾳ κατέστρεψε τὸν βίον.”"
    },
    "9.11": {
      "book": "9",
      "section": "11",
      "text": "Ταῦτα σύμφωνον ἔχει ταῖς ἡμετέραις βίβλοις\nτὴν ἀλήθειαν. γέγραπται γὰρ ἐν αὐταῖς ὅτι Ναβουχοδονόσορος\nὀκτωκαιδεκάτῳ τῆς αὐτοῦ βασιλείας\n ἔτει τὸν παρ᾿ ἡμῖν ναὸν ἠρήμωσε, καὶ ἦν ἀφανὴς\nἐπὶ ἔτη πεντήκοντα. δευτέρῳ δὲ τῆς Κύρου βασιλείας \nἔτει, τῶν θεμελίων ὑποβληθέντων, δεκάτῳ\nπάλιν τῆς Δαρείου βασιλείας ἐτελέσθη.” Ταῦτα ὁ Ἰώσηπος."
    },
    "9.12": {
      "book": "9",
      "section": "12",
      "text": "περιβαλεῖν δὲ καὶ τὰ Ἱεροσόλυμα τὴν \nπόλιν τείχεσι καὶ πύργοις καὶ τάφροις· οἰκοδομῆσαι\nδὲ καὶ βασίλεια ἑαυτῷ."
    },
    "9.13": {
      "book": "9",
      "section": "13",
      "text": "προσαγορευθῆναι δὲ τὸ\nἀνάκτορον πρῶτον μὲν ἱερὸν Σολομῶνος, ὕστερον\nδὲ παρεφθαρμένως τὴν πόλιν ἀπὸ τοῦ ἱεροῦ Ἱερουσαλὴμ\nὀνομασθῆναι, ὑπὸ δὲ τῶν Ἑλλήνων φερωνύμως \nἹεροσόλυμα λέγεσθαι."
    },
    "9.14": {
      "book": "9",
      "section": "14",
      "text": "συντελέσαντα δὲ τὸ\nἱερὸν καὶ τὴν πόλιν τειχίσαντα ἐλθεῖν εἰς Σηλὼμ,\nκαὶ θυσίαν τῷ θεῷ εἰς ὁλοκάρπωσιν προσαγαγεῖν\n βοῦς χιλίους. λαβόντα δὲ τὴν σκηνὴν καὶ τὸ θυσιαστήριον\nστήριον καὶ τὰ σκεύη , ἃ ἐποίησε Μώσης , εἰς Ἱεροσόλυμα \nἐνεγκεῖν καὶ ἐν τῷ οἴκω θεῖναι."
    },
    "9.15": {
      "book": "9",
      "section": "15",
      "text": "καὶ\nτὴν κιβωτὸν δὲ καὶ τὸν βωμὸν τὸν χρυσοῦν καὶ τὴν\n\n\nλυχνίαν καὶ τὴν τράπεζαν καὶ τὰ ἄλλα σκεύη ἐκεῖ\nκατατίθεσθαι, καθὼς προστάξαι αὐτῷ τὸν προφήτην."
    },
    "9.16": {
      "book": "9",
      "section": "16",
      "text": "προσαγαγεῖν δὲ τῷ θεῷ θυσίαν μυρίαν , πρόβατα\nδισχίλια, μόσχους τρισχιλίους πεντακοσίους.\n τὸ δὲ σύμπαν χρυσίον, τὸ εἰς τοὺς δύο στύλους καὶ\nτὸν ναὸν καταχρησθὲν, εἶναι τάλαντα μυριάδων υς'\nἱείς δὲ τοὺς ἥλους καὶ τὴν ἄλλην κατασκευὴν ἀργυρίου \nτάλαντα χίλια διακόσια τριάκοντα δύο · χαλκοῦ\nδὲ εἰς τοὺς κίονας καὶ τὸν λουτῆρα καὶ τὴν στοὰν\n τάλαντα μυρία ὀκτακισχίλια πεντήκοντα."
    },
    "9.17": {
      "book": "9",
      "section": "17",
      "text": "ἀποπέμψαι\nδὲ τὸν Σολομῶνα καὶ τοὺς Αἰγυπτίους καὶ\nτοὺς Φοίνικας, ἑκάστους εἰς τὴν ἑαυτῶν, ἑκάστῳ\nχρυσοῦ σίκλους δόντα δέκα· τὸ δὲ τάλαντον εἶναι\nσίκλον. καὶ τῷ μὲν Αἰγύπτου βασιλεῖ Οὐαφρῇ\n ἐλαίου μετρητὰς μυρίους, φοινικοβαλάνων ἀρτάβας\nχιλίας, μέλιτος δὲ ἀγγεῖα ἑκατὸν, καὶ ἀρώματα πέμψαι·"
    },
    "9.18": {
      "book": "9",
      "section": "18",
      "text": "τῷ δὲ Σούρωνι εἰς Τυρὸν πέμψαι τὸν χρυσοῦν\nκίονα, τὸν ἐν Τυρῷ ἀνακείμενον ἐν τῷ ἱερῷ\nτοῦ Δῖός."
    },
    "9.19": {
      "book": "9",
      "section": "19",
      "text": "Θεόφιλος δέ φησι τὸν περισσεύσαντα\n χρυσὸν τὸν Σολομῶνα τῷ Τυρίων βασιλεῖ πέμψαι · \nτὸν δὲ εἰκόνα τῆς θυγατρὸς ζῷον ὁλοσώματον κατασκευάσαι,\nκαὶ ἔλυτρον τῷ ἀνδριάντι τὸν χρυσοῦν\nκίονα περιθεῖναι."
    },
    "9.20": {
      "book": "9",
      "section": "20",
      "text": "ποιῆσαι δέ φησιν ὁ Εὐπόλεμος\nτὸν Σολομῶνα καὶ ἀσπίδας χρυσᾶς χιλίας , ὧν ἑκάστην\n πεντακοσίων εἶναι χρυσῶν. βιῶσαι δὲ αὐτὸν\nἔτη πεντήκοντα δύο, ὣν ἐν εἰρήνῃ βασιλεῦσαι ἔτη μ’ ."
    },
    "9.21": {
      "book": "9",
      "section": "21",
      "text": "τὸν δὲ Μώϋσον εὔχεσθαι τῷ θεῷ, ἤδη\nποτὲ τοὺς λαοὺς παῦσαι τῶν κακοπαθειῶν. ἱλασκομένου\nδ’ αὐτοῦ αἰφνιδίως φησὶν ἐκ τῆς γῆς πῦρ\nἀναφθῆναι, καὶ τοῦτο κάεσθαι, μήτε ὕλης μήτε ἄλλης \nτινὸς ξυλείας οὔσης ἐν τῷ τόπῳ. τὸν δὲ Μώϋσον\nδείσαντα τὸ γεγονὸς φεύγειν· φωνὴν δ’ αὐτῷ θείαν\nεἰπεῖν στρατεύειν ἐπ’ Αἴγυπτον , καὶ τοὺς Ἰουδαίους\nδιασώσαντα εἰς τὴν ἀρχαίαν ἀγαγεῖν πατρίδα."
    },
    "9.22": {
      "book": "9",
      "section": "22",
      "text": "τὸν\nδὲ θαρρήσαντα δύναμιν πολεμίαν ἐπάγειν διαγνῶναι \nτοῖς Αἰγυπτίοις. πρῶτον δὲ πρὸς Ἀάρωνα τὸν ἀδελφὸν\nἐλθεῖν· τὸν δὲ βασιλέα τῶν Αἰγυπτίων πυθόμενον\n τὴν τοῦ Μωΰσου παρουσίαν καλέσαι πρὸς\nαὑτὸν, καὶ πυνθάνεσθαι ἐφ’ ὅ τι ἥκοι ’ τὸν δὲ φάναι,\nδιότι προστάσσειν αὐτῷ τὸν τῆς οἰκουμένης δεσπότην \nἀπολῦσαι τοὺς Ἰουδαίους."
    },
    "9.23": {
      "book": "9",
      "section": "23",
      "text": "τὸν δὲ πυθόμενον εἰς\nφυλακὴν αὐτὸν καθεῖρξαι. νυκτὸς δὲ ἐπιγενομένης\n τάς τε θύρας πάσας αὐτομάτως ἀνοιχθῆναι τοῦ δεσμωτηρίου\nκαὶ τῶν φυλάκων οὓς μὲν τελευτῆσαι,\nτινὰς δὲ ὑπὸ τοῦ ὕπνου παρεθῆναι, τά τε ὅπλα κατεαγῆαι."
    },
    "9.24": {
      "book": "9",
      "section": "24",
      "text": "ἐξελθόντα δὲ τὸν Μώϋσον ἐπὶ τὰ βασίλεια\nἐλθεῖν· εὑρόντα δὲ ἀνεῳγμένας τὰς θύρας\n\n\nεἰσελθεῖν, καὶ ἐνθάδε τῶν φυλάκων παρειμένων τὸν\nβασιλέα ἐξεγεῖραι. τὸν δὲ ἐκπλαγέντα ἐπὶ τῷ γεγο-\nνότι κελεῦσαι τῷ Μωΰσῳ τὸ τοῦ πέμψαντος αὐτὸν \nθεοῦ εἰπεῖν ὄνομα, διαχλευάσαντα αὐτόν·"
    },
    "9.25": {
      "book": "9",
      "section": "25",
      "text": "τὸν δὲ\n προσκύψαντα πρὸς τὸ οὖς εἰπεῖν, ἀκούσαντα δὲ τὸν\nβασιλέα πεσεῖν ἄφωνον, διακρατηθέντα δὲ ὑπὸ τοῦ\nΜωΰσου πάλιν ἀναβιῶσαι·"
    },
    "9.26": {
      "book": "9",
      "section": "26",
      "text": "γράψαντα δὲ τοὔνομα\nεἰς δέλτον κατασφραγίσασθαι· τῶν δὲ ἱερέων\nτὸν ἐκφαυλίσαντα ἐν τῇ πινακίδι τὰ γεγραμμένα μετὰ\n σπασμοῦ τὸν βίον ἐκλιμπάνειν·"
    },
    "9.27": {
      "book": "9",
      "section": "27",
      "text": "εἰπεῖν τε τὸν\nβασιλέα σημεῖόν τι αὐτῷ ποιήσαι· τὸν δὲ Μώϋσον\nἣν εἶχε ῥάβδον ἐκβαλόντα ὄφιν ποιῆσαι ’ πτοηθέντων \nδὲ πάντων, ἐπιλαβόμενον τῆς οὐρᾶς ἀνελέσθαι, καὶ\nπάλιν ῥάβδον ποιῆσαι·"
    },
    "9.28": {
      "book": "9",
      "section": "28",
      "text": "προελθόντα δὲ μικρὸν\n τὸν Νεῖλον τῇ ῥάβδῳ πατάξαι ’ τὸν δὲ ποταμὸν πολύχουν\nγενόμενον κατακλύζειν ὅλην τὴν Αἴγυπτον·\nἀπὸ τότε δὲ καὶ τὴν κατάβασιν αὐτοῦ γίνεσθαι·\nσυναγαγὸν δὲ τὸ ὕδωρ ἀποζέσαι καὶ τὰ ποτάμια\nδιαφθεῖραι ζῷα, τούς τε λαοὺς διὰ τὴν δίψαν φθείρεσθαι."
    },
    "9.29": {
      "book": "9",
      "section": "29",
      "text": "τὸν δὲ βασιλέα, τούτων γενομένων τῶν\nτεράτων, φάναι μετὰ μῆνα τοὺς λαοὺς ἀπολύσειν,\nἐὰν ἀποκαταστήσῃ τὸν ποταμόν ’ τὸν δὲ Μώϋσον \nπάλιν τῇ ῥάβδῳ πατάξαντα τὸ ὕδωρ συστεῖλαι τὸ\nῥεῦμα."
    },
    "9.30": {
      "book": "9",
      "section": "30",
      "text": "τούτου δὲ γενομένου τὸν βασιλέα τοὺς\n ἱερεῖς τοὺς ὑπὲρ Μέμφιν καλέσαι, καὶ φάναι αὐτοὺς\nἀναιρήσειν, καὶ τὰ ἱερὰ κατασκάψειν, ἐὰν μὴ καὶ\nαὐτοὶ τερατουργήσωσί τι. τοὺς δὲ τότε διά τινων\nμαγγάνων καὶ ἐπαοιδῶν δράκοντα ποιῆσαι καὶ τὸν\nποταμὸν μεταχρῶσαι."
    },
    "9.31": {
      "book": "9",
      "section": "31",
      "text": "τὸν δὲ βασιλέα φρονηματισθέντα\n ἐπὶ τῷ γεγονότι, πάσῃ τιμωρίᾳ καὶ κολάσει\nκαταικίζειν τοὺς Ἰουδαίους. τὸν δὲ Μώϋσον ταῦτα\nὁρῶντα ἄλλα τε σημεῖα ποιήσαι καὶ πατάξαντα τὴν\n\n\nγῆν τῇ ῥάβδῳ ζῷόν τι πτηνὸν ἀνεῖναι λυμαίνεσθαι\n τοὺς Αἰγυπτίους, πάντα τε ἐξελκωθῆναι τὰ σώματα.\nτῶν δὲ ἰατρῶν μὴ δυναμένων ἰᾶσθαι τοὺς κάμνοντας,\nοὕτω πάλιν ἀνέσεως τυχεῖν τοὺς Ἰουδαίους."
    },
    "9.32": {
      "book": "9",
      "section": "32",
      "text": "πάλιν τε τὸν Μώϋσον βάτραχον διὰ τῆς ῥάβδου \nἀνεῖναι, πρὸς δὲ τούτοις ἀκρίδας καὶ σκνίφας. διὰ\nτοῦτο δὲ καὶ τοὺς Αἰγυπτίους τὴν ῥάβδον ἀνατιθέναι\nεἰς πὰν ἱερὸν, ὁμοίως δὲ καὶ τῇ Ἴσιδι, διὰ τὸ τὴν\nγῆν εἶναι Ἰσιν, παιομένην δὲ τῇ ῥάβδῳ τὰ τέρατα\nἀνεῖναι."
    },
    "9.33": {
      "book": "9",
      "section": "33",
      "text": "τοῦ δὲ βασιλέως ἔτι ἀφρονουμένου τὸν \nΜώϋσον χάλαζάν τε καὶ σεισμοὺς διὰ νυκτὸς ἀποτελέσαι,\nὥστε τοὺς τὸν σεισμὸν φεύγοντας ἀπὸ τῆς\nχαλάζης ἀναιρεῖσθαι, τούς τε τὴν χάλαζαν ἐκκλίνοντας\n ὑπὸ τῶν σεισμῶν διαφθείρεσθαι. συμπεσεῖν δὲ\nτότε τὰς μὲν οἰκίας πάσας τῶν τε ναῶν τοὺς πλείστους."
    },
    "9.34": {
      "book": "9",
      "section": "34",
      "text": "τελευταῖον τοιαύταις συμφοραῖς περιπεσόντα\nτὸν βασιλέα τοὺς Ἰουδαίους ἀπολῦσαι ’ τοὺς\nδὲ χρησαμένους παρὰ τῶν Αἰγυπτίων πολλὰ μὲν\nἐκπώματα, οὐκ ὀλίγον δὲ ἱματισμὸν ἄλλην τε παμπληθῆ\nγάζαν, διαβάντας τοὺς κατὰ τὴν Ἀραβίαν \nποταμοὺς, καὶ διαβάντας ἱκανὸν τόπον ἐπὶ τὴν ἐρυθρὰν\nτριταίους ἐλθεῖν θάλασσαν."
    },
    "9.35": {
      "book": "9",
      "section": "35",
      "text": "Μεμφίτας\nμὲν οὖν λέγειν ἔμπειρον ὄντα τὸν Μώϋσον τῆς χώρας\n τὴν ἄμπωτιν τηρήσαντα διὰ ξηρᾶς τῆς θαλάσσης\nτὸ πλῆθος περαιῶσαι. Ἡλιουπολίτας δὲ λέγειν ἐπικαταδραμεῖν \nτὸν βασιλέα μετὰ πολλῆς δυνάμεως,\nἄμα] καὶ τοῖς καθιερωμένοις ζῴοις, διὰ τὸ τὴν ὕκαρξιν\nτοὺς Ἰουδαίους τῶν Αἰγυπτίων χρησαμένους\n διακομίζειν."
    },
    "9.36": {
      "book": "9",
      "section": "36",
      "text": "τῷ δὲ Μωΰσῳ θείαν φωνὴν γενέσθαι\nπατάξαι τὴν θάλασσαν τῇ ῥάβδῳ καὶ διαστῆναι. \nτὸν δὲ Μώϋσον ἀκούσαντα ἐπιθιγεῖν τῇ ῥάβδῳ\nτοῦ ὕδατος, καὶ οὕτω τὸ μὲν νᾶμα διαστῆναι, τὴν δὲ\n\n\nδύναμιν διὰ ξηρᾶς ὁδοῦ πορεύεσθαι."
    },
    "9.37": {
      "book": "9",
      "section": "37",
      "text": "συνεμβάντων \nδ’ ἑ τῶν Αἰγυπτίων καὶ διωκόντων φησὶ πῦρ\nαὐτοῖς ἐκ τῶν ἔμπροσθεν ἐκλάμψαι, τὴν δὲ θάλασσαν\nπάλιν τὴν ὁδὸν ἐπικλύσαι· τοὺς δὲ Αἰγυπτίους\n ὑπό τε τοῦ πυρὸς καὶ τῆς πλημμυρίδος πάντας διαφθαρῆναι·\nτοὺς δὲ Ἰουδαίους διαφυγόντας τὸν κίνδυνον\nτεσσαράκοντα ἴτη ἐν τῇ ἐρήμῳ διατρῖψαι,\nβρέχοντος αὐτοῖς τοῦ θεοῦ κρίμνον ὅμοιον ἐλύμῳ,\nχιόνι παραπλήσιον τὴν χρόαν. γεγονέναι δέ φησι\n τὸν Μώϋσον μακρὸν, πυρρακῆ, πολιὸν, κομήτην,\nἀξιωματικόν. ταῦτα δὲ πρᾶξαι περὶ ἔτη ὄντα ὀγδοήκοντα \nἐννέα.”"
    },
    "10.1": {
      "book": "10",
      "section": "1",
      "text": "Ἀλλὰ τί δεῖ πλῆθος ταῖς ἀποδείξεσιν ἐπισωρεύειν,\nτοῦ φιλαλήθους, ἀλλὰ μὴ φιλαπεχθήμονος \nκαὶ τοῖς εἰρημένοις ἀρκουμένου, ποικίλην περιέχουσι\nτὴν περὶ τοῦ προκειμένου σύστασιν; προύκειτο δὲ\nἡμῖν τὰ Μωσέως καὶ τῶν προφητῶν παλαίτερα τῶν\nἙλληνικῶν ἀποδεῖξαι."
    },
    "10.2": {
      "book": "10",
      "section": "2",
      "text": "ἐπειδὴ τοίνυν μακρῷ πρόσθεν\nτῶν Τρωϊκῶν Μωσῆς γεγονὼς ἀποδέδεικται, \n φέρ᾿ ἴδωμεν καὶ τοὺς μετ᾿ αὐτὸν ἅπαντας. Μωσῆς\nδ᾿ ὅτι τῶν πρὶν ἀληθῶς Ἑβραίων Ἕβερ τε καὶ\nἉβραὰμ, ἀφ᾿ ὧν καὶ τὸ παρώνυμον τοῖς ἀνδράσιν\nἐπιτέθειται, τῶν τε λοιπῶν θεοφιλῶν τε καὶ παλαιῶν\nἀνδρῶν ὕστατος τοῖς χρόνοις παρεφάνη τῷ βίῳ, δῆλον \nἀπὸ τῆς κατ᾿ αὐτὸν ἱστορίας τυγχάνει."
    },
    "10.3": {
      "book": "10",
      "section": "3",
      "text": "μετὰ\nΜωσέα τοίνυν προέστη τοῦ Ἰουδαίων ἔθνους Ἰησοῦς,\nὥς τινες, ἔτεσι λ΄· εἶθ᾿, ὥς φησιν ἡ γραφὴ, ἐκράτησαν\nἀλλόφυλοι ἔτεσιν ὀκτώ. ἔπειτα Γοθονιὴλ ἔτεσι\nπεντήκοντα. μεθ᾿ ὃν Ἐγλὼμ, βασιλεὺς Μωὰβ, ἔτη \nιη΄. μεθ᾿ ὃν Ἀὼδ ἔτη π΄. μεθ᾿ ὃν πάλιν ἀλλόφυλοι\n ἔτη κ΄· ἔπειτα Δεββώρα καὶ Βαρὰκ ἔτη μ΄. ἔπειτα\nΜαδιηναῖοι ἔτη ζ΄· ἔπειτα Γεδεὼν ἔτη μ΄. Ἀβιμέλεχ\nἔτη γ΄. Θωλὰ κγ΄· Ἰαεὶρ κβ΄· Ἀμμανῖται ιη΄·\nἸεφθάε ἔτη ς΄· Ἐσβὼν ἔτη ζ΄· Αἰαλὼν ἔτη ι΄· Λαβδὼν \nἔτη η΄· ἀλλόφυλοι ἔτη μ΄· Σαμψὼν ἔτη κ΄· ἔπειτα\nἨλεὶ ἱερεὺς, ὡς τὸ Ἑβραϊκὸν, ἔτη μ΄· περὶ ὃν συμβαίνει\nτὴν Ἰλίου καταντᾶν ἅλωσιν· μετὰ δ᾿ Ἠλεὶ τὸν\nἱερέα ἡγεῖται τοῦ λαοῦ Σαμουήλ."
    },
    "10.4": {
      "book": "10",
      "section": "4",
      "text": "μεθ᾿ ὃν πρῶτος\nαὐτῶν βασιλεύει Σαοὺλ ἔτεσι μ΄· ἔπειτα Δαβὶδ \n ἔτεσι μ΄· ἔπειτα Σολομῶν ἔτεσι μ΄· ὃς καὶ τὸν ἐν\nἹεροσολύμοις ναὸν ἐδείματο πρῶτος. μετὰ δὲ Σολο-\n\n\nμῶνα βασιλεύει Ῥοβοὰμ ἔτη ἵζ’· Ἀβιὰ ἔτη γ’ ’ Ἄσα\nἔτη μὰ· Ἰωσαφὰτ ἔτη κε· Ἰωρὰμ ἔτη ἡ ’ Ὀχοζίας\nἔτος ἁ· Γοθολιὰ ἴτη ’ς·"
    },
    "10.5": {
      "book": "10",
      "section": "5",
      "text": "Ἰωὰς ἔτη μ’· Ἀμασίας\nἔτη μθ΄· Ὀζίας ἔτη νβ΄· καθ’ ὃν προφητεύουσιν\n Ὠσηὲ, Ἀμὼς, Ἠσαίας, Ἰωνᾶς· μετὰ δὲ ’ Ὀζίαν βασιλεύει\nἔτη ἰέ ’ μεθ’ ὃν ἔτη ἰέ. κατὰ\nτοῦτον ἡ πρώτη Ὀλυμπιὰς ἤχθη, ἣν ἐνίκα στάδιον\nΚόροιβος Ἠλεῖος."
    },
    "10.6": {
      "book": "10",
      "section": "6",
      "text": "διαδέχεται δὲ τὸν Ἄχαζ Ἀζεκίας\nἔτεσι κθ΄ ’ καθ’ ὃν Ῥωμύλος Ῥώμην ἔκτισε καὶ ἐβασίλευσε.  \n μετὰ δὲ Ἐζεκίαν βασιλεύει Μανασσῆς ἔτη\nνέ· ἔπειτα Ἀμὼν ἔτη β΄· ἔπειτα Ἰωσίας ἔτη ’\nκαθ’ ὃν προφητεύουσιν Ἱερεμίας, Βαροὺχ, Ὀλδᾶ\nκαὶ ἄλλοι προφῆται."
    },
    "10.7": {
      "book": "10",
      "section": "7",
      "text": "ἔπειτα Ἰωάχαζ μῆνας γ’ . \nμεθ’ ὃν Ἰωακεὶμ ἔτη ἰά· μεθ’ ὃν πάντων ὕστατος\n Σεδεκίας ἔτη ιβ΄ κατὰ τοῦτον πολιορκηθείσης τῆς\nἹερουσαλὴμ ὑπὸ Ἀσσυρίων καὶ τοῦ ἱεροῦ ἐμπρησμὸν\nὑπομείναντος τὸ πᾶν Ἰουδαίων ἔθνος ἀπάγεται \nεἰς Βαβυλῶνα, προφητεύει τε αὐτόθι Δανιὴλ καὶ\nἘζεκιήλ."
    },
    "10.8": {
      "book": "10",
      "section": "8",
      "text": "μετὰ δὲ ἐτῶν ἀριθμὸν ὁ ὁ Κῦρος βασιλεύει\n Περσῶν, ὃς καὶ ἀνῆκε τὴν αἰχμαλωσίαν τῶν\nἸουδαίων, ἐπιτρέψας τοῖς θέλουσιν αὐτῶν παλινοστεῖν\nἐπὶ τὴν οἰκείαν γῆν καὶ τὸ ἱερὸν ἀνεγείρειν·\nὅτε καὶ ἄνεισιν Ἰησοῦς ὁ τοῦ Ἰωσεδὲκ καὶ Ζοροβάβελ\nὁ τοῦ Σαλαθιὴλ. καταβάλλονταί τε θεμελίους,\n προφητευόντων ὕστατα πάντων Ἀγγαίου καὶ Ζαχαρίου\nκαὶ Μαλαχίου , μεθ’ οὓς οὐκέτι προφήτης παρ’\nαὐτοῖς γέγονε."
    },
    "10.9": {
      "book": "10",
      "section": "9",
      "text": "κατὰ δὲ Κῦρον Σόλων ὁ Ἀθηναῖος\nἐγνωρίζετο , καὶ οἶ κληθέντες ἑπτὰ σοφοὶ παρ’ Ἓλλησιν,\nὧν παλαίτερος οὐδεὶς παρ’ αὐτοῖς φιλόσοφος\n μνημονεύεται."
    },
    "10.10": {
      "book": "10",
      "section": "10",
      "text": "τούτων δὴ τῶν ἑπτὰ Θαλῆς ὁ\nΜιλήσιος φυσικὸς πρῶτος Ἑλλήνων γεγονὼς περὶ\nτροπῶν ἡλίου καὶ ἐκλείψεως καὶ φωτισμῶν σελήνης \n\n\nκαὶ ἰσημερίας διελέχθη ’ ἐγένετο δ’ ὁ ἀνὴρ ἐπισημότατος\nἐν τοῖς Ἕλλησι."
    },
    "10.11": {
      "book": "10",
      "section": "11",
      "text": "Θαλοῦ δὲ γίνεται ἀκουστὴς\nἈναξίμανδρος, Πραξιάδου μὲν παῖς, γένος δὲ\nκαὶ αὐτὸς Μιλήσιος. οὗτος πρῶτος γνώμονας κατεσκεύασε\nπρὸς διάγνωσιν τροπῶν τε ἡλίου καὶ χρόνων \nκαὶ ὡρῶν καὶ ἰσημερίας."
    },
    "10.12": {
      "book": "10",
      "section": "12",
      "text": "Ἀναξιμάνδρου δὲ\nγνώριμος ἐγένετο Ἀναξιμένης Εὐρυστράτου Μιλήσιος·\nτούτου δὲ Ἀναξαγόρας ὁ Ἡγησιβούλου Κλαζομένιος.\n οὗτος δὴ πρῶτος διήρθρωσε τὸν περὶ ἀρχῶν\nλόγον. οὐ γὰρ μόνον περὶ τῆς πάντων οὐσίας \nἀπεφήνατο , ὡς οἱ πρὸ αὐτοῦ, ἀλλὰ καὶ περὶ τοῦ κινοῦντος\nαὐτὴν αἰτίου. ἦν γὰρ ἀρχὴν” φησὶ ‘τὰ\nπράγματα ὁμοῦ πεφυρμένα· Νοῦς δ’ εἰσελθὼν αὐτὰ\nἐκ τῆς ἀταξίας εἰς τάξιν ἤγαγεν."
    },
    "10.13": {
      "book": "10",
      "section": "13",
      "text": "Ἀναξαγόρου\nδὲ ἐγένοντο γνώριμοι τρεῖς, Περικλῆς, Ἀρχέλαος, \nΕὐριπίδης. Περικλῆς μὲν οὖν Ἀθηναίων πρῶτος\nἐγένετο, καὶ πλούτῳ καὶ γένει τῶν καθ’ ἑαυτὸν διήνεγκεν·\n Εὐριπίδης δὲ ἐπὶ ποιητικὴν μεταβὰς ὑπό\nτινων σκηνικὸς φιλόσοφος ἐκλήθη ’ ὁ δὲ Ἀρχέλαος\nἐν Λαμψάκῳ διεδέξατο τὴν σχολὴν τοῦ Ἀναξαγόρου, \nμεταβὰς δ’ εἰς Ἀθήνας ἐκεῖ ἐσχόλασε, καὶ πολλοὺς\nἔσχεν Ἀθηναίων γνωρίμους, ἐν οἷς καὶ Σωκράτην."
    },
    "10.14": {
      "book": "10",
      "section": "14",
      "text": "κατὰ δὲ τὸν αὐτὸν τῷ Ἀναξαγόρᾳ χρόνον ἤκμασαν\nἄνδρες φυσικοὶ, Ξενοφάνης τε καὶ Πυθαγόρας.\nτὸν μὲν οὖν Πυθαγόραν διεδέξατο Θεανὼ ἡ γυνὴ, οἱ \nτε υἱοὶ αὐτοῦ , Τηλαυγὴς καὶ Μνήσαρχος."
    },
    "10.15": {
      "book": "10",
      "section": "15",
      "text": "Τηλαυγοῦς\nδὲ Ἐμπεδοκλῆς ἀκουστὴς γίνεται, καθ’ ὃν\nἩράκλειτος ὁ σκοτεινὸς ἐγνωρίζετο. τὸν δὲ Ξενοφάνην\n λέγεται ὁ Παρμενίδης διαδέξασθαι, Παρμενίδην\nδὲ Μέλισσος , Μέλισσον δὲ Ζήνων ὁ Ἐλεάτης· ’ ὅν \nφασιν ἐπιβουλὴν κατὰ τοῦ τότε τυράννου συστησάμενον\nἁλῶναι, στρεβλούμενον δὲ ὑπὸ τοῦ τυράννου,\n\n\nὅπως τοὺς σὺν αὐτῷ γενομένους ἄνδρας ἀπγράψηται,\nοὐ προσποιηθέντα τὰς τοῦ τυράννου τιμωρίας,\nδιαμασησάμενον τὴν γλῶσσαν, προσπτύσαι αὐτῷ, καὶ\nοὕτως ἐγκαρτερήσαντα ταῖς βασάνοις ἀποθανεῖν."
    },
    "10.16": {
      "book": "10",
      "section": "16",
      "text": "τούτου δὲ Λεύκιππος ἀκουστὴς γέγονε , Λευκίππου\nδὲ Δημόκριτος , οὗ Πρωταγόρας , καθ’ ὃν ἤκμασε\nΣωκράτης. καὶ ἄλλους δὲ σποράδην εστιν εὑρεῖν\nφυσικοὺς φιλοσόφους πρὸ Σωκράτους γενομένους·\nπλὴν ἀλλὰ πάντες ἀπὸ Θαλοῦ ἀρξάμενοι κατώτερον\n Κύρου τοῦ Περσῶν βασιλέως φαίνονται ἠκμακότες ’\nὁ δὲ Κῦρος μετὰ πλεῖστον τῆς εἰς Βαβυλῶνα αἰχμαλωσίας \nτοῦ Ἰουδαίων ἔθνους δῆλός ἐστι γεγονὼς, \nδιαλελοιπότων ἤδη τῶν παρ’ Ἑβραίοις προφητῶν,\nκαὶ τῆς ἱερὰς μητροπόλεως αὐτῶν πεπολιορκημένης·\n ὥστε σε ὁμολογεῖν πολὺ νεώτερα Μώσεως καὶ τῶν\nμετ’ αὐτὸν προφητῶν τὰ τῆς Ἑλλήνων γεγονέναι\nφιλοσοφίας, καὶ μάλιστα τῆς κατὰ Πλάτωνα, ὃς ἀκουστὴς\nτὰ πρῶτα γενόμενος Σωκράτους , κἄπειτα τοῖς\nΠυθαγορείοις ὁμιλήσας, τοὺς πρὸ αὐτοῦ πάντας λόγῳ \n τε καὶ συνέσει καὶ τοῖς ἐν φιλοσοφίᾳ δόγμασιν ὑπερηκόντισε."
    },
    "10.17": {
      "book": "10",
      "section": "17",
      "text": "γέγονε δ’ ὁ Πλάτων’ ἀμφὶ τὰ ὕστατα\nτῆς Περσῶν βασιλείας, μικρῷ θᾶττον Ἀλεξάνδρου\nτοῦ Μακεδόνος , Αὐγούστου δὲ τοῦ σεβαστοῦ οὐ\nπολὺ πρόσθεν ἔτεσι ὒ."
    },
    "10.18": {
      "book": "10",
      "section": "18",
      "text": "εἰ δή σοι τοιγαροῦν ὁ\n Πλάτων’ οἵ τε μετ’ αὐτὸν δειχθεῖεν τὰ σύμφωνα\nἙβραίοις πεφιλοσοφηκότες , ὥρα σκοπεῖν τὸν Χρόνον\nκαθ’ ὃν οὗτος γέγονε, τόν δὲ παρ’ Ἑβραίοις\nθεολόγων τε καὶ προφητῶν τὴν παλαιότητα τῇ πάντων\nτῶν Ἑλληνικῶν φιλοσόφων ἀντιπαραβάλλειν \n ἡλικίᾳ."
    },
    "10.19": {
      "book": "10",
      "section": "19",
      "text": "ἀλλὰ γὰρ τούτων ἀποδειχθέντων καιρὸς\nἐπανελθόντας τοὺς Ἑλλήνων σοφοὺς ζηλωτὰς\nθεάσασθαι τῶν Ἑβραϊκῶν γεγονότας δογμάτων,\n\n\nὣστε μηκέτ᾿ εὐλόγως ἡμῖν ἐπιμέμφεσθαι τοὺς συκοφάντας,\nεἰ δὴ καὶ αὐτοὶ τὰ ὃμοια τοῖς αὐτῶν\nφιλοσόφοις ἀγαπήσαντες τὰ Ἑβραίων λόγια τιμᾶν\nδιανενοήμεθα."
    },
    "10.20": {
      "book": "10",
      "section": "20",
      "text": "εἰ δὲ χρὴ πείθεσθαι\nκαὶ Ἡσιόδῳ τῷ ποιητῇ, ἀκούσωμεν αὐτοῦ ’\n Ζηνὶ δ’ ἄρ’ Ἀτλαντὶς Μαίῃ τέκε κύδιμον Ἑρμῆν,\nκήρυκ’ ἀθανάτων, ἱερὸν λέχος εἰσαναβᾶσα.\nΚαδμείη δ’ ἄρα οἱ Σεμέλη τέκε φαίδιμον υἱὸν,\nμιχθεῖσ’ ἐν φιλότητι, Διώνυσον πολυγηθῆ."
    },
    "10.21": {
      "book": "10",
      "section": "21",
      "text": "Κάδμος μὲν ὁ Σεμέλης πατὴρ ἐπὶ Λυγκέως ἐς \n Θήβας ἔρχεται καὶ τῶν Ἑλληνικῶν γραμμάτων εὑρετὴς\nγίνεται. Τριόπας δὲ συγχρονεῖ Ἴσιδι ἑβδόμῃ\nγενεᾷ ἀπὸ Ἰνάχου."
    },
    "10.22": {
      "book": "10",
      "section": "22",
      "text": "εἰσὶ δὲ οἳ τὴν Ἰώ φασι, διὰ\n\n\nτὸ ἰέναι αὐτὴν διὰ πάσης τῆς γῆς πλανωμένην. ταύτὴν\nδὲ Ἴστρος ἐν τῷ Περὶ τῆς Αἰγυπτίων ἀποικίας\nΠρομηθέως θυγατέρα φησί. Προμηθεὺς δὲ κατὰ\nΤριόπαν, ἑβδόμῃ γενεᾷ μετὰ Μωσέα· ὣστε καὶ πρὸ\n τῆς καθ’ Ἕλληνας ἀνθρωπογονίας ὁ Μώσης."
    },
    "10.23": {
      "book": "10",
      "section": "23",
      "text": "Λέων \nδὲ ὁ τὰ περὶ τῶν κατ’ Αἴγυπτον θεῶν πραγματευσάμενος\nτὴν Ἴσιν ὑπὸ Ἑλλήνων Δήμητρα καλεῖσθαί\nφησιν , ἣ κατὰ Λυγκέα γίνεται ἑνδεκάτῃ ὕστερον\nΜώσεως γενεᾷ."
    },
    "10.24": {
      "book": "10",
      "section": "24",
      "text": "Ἆπις τε ὁ Ἄργους βασιλεὺς\nΜέμφιν οἰκίζει, ὥς φησιν Ἀρίστιππος ἐν πρώτη Ἀρκαδικῶν· \nτοῦτον δὲ Ἀριστέας ὁ Ἀργεῖος ἐπονομασθῆναί\nφησι Σάραπιν , καὶ τοῦτον εἶναι ὃν Αἰγύπτιοι\nσέβουσι."
    },
    "10.25": {
      "book": "10",
      "section": "25",
      "text": "Νυμφόδωρος δὲ ὁ Ἀμφιπολίτης ἐν\nτρίτῳ Νομίμων Ἀσίας τὸν Ἄπιν τὸν ταῦρον τελευτήσαντα\nκαὶ ταριχευθέντα εἰς σορὸν ἀποτεθεῖσθαι \n ἐν τῷ ναῷ τοῦ τιμωμένου δαίμονος, κἀντεῦθεν Σορόαπιν\nκληθῆναι καὶ Σάραπιν ὕστερον· Ἆπις δὲ\nτρίτος ἀπὸ Ἰνάχου."
    },
    "10.26": {
      "book": "10",
      "section": "26",
      "text": "ναὶ μὴν ἡ Λητὼ κατὰ Τιτυὸν\nγίνεται ’\nΛητὼ γὰρ ἣλκησε Δῖός κυδρὴν παράκοιτιν."
    },
    "10.27": {
      "book": "10",
      "section": "27",
      "text": "Τιτυὸς δὲ συνεχρόνισε Ταντάλῳ. εἰκότως ἄρα\nκαὶ ὁ Βοιώτιος Πίνδαρος γράφει\nἐν χρόνῳ δὲ γένετ’ Ἀπόλλων.\nκαὶ οὐδὲν θαυμαστὸν, ὅπου γε καὶ Ἀδμήτῳ θητεύων\nεὑρίσκεται σὺν καὶ Ἡρακλεῖ “ εἰς ἐνιαυτόν.”"
    },
    "10.28": {
      "book": "10",
      "section": "28",
      "text": "Ζῆθος δὲ καὶ Ἀμφίων, οἱ μουσικῆς εὑρεταὶ,\nπερὶ τὴν Κάδμου γεγόνασιν ἡλικίαν. κἄν τις ἡμῖν\nλέγῃ Φημονόην πρώτην χρησμῳδῆσαι Ἀκρισίῳ, ἀλλ’\n ἴστω γε ὅτι μετὰ Φημονόην ἔτεσιν ὕστερον κζ΄ οἱ\nπερὶ Ὀρφέα καὶ Μουσαῖον καὶ Λίνον τὸν Ἡρακλέους \n διδάσκαλον."
    },
    "10.29": {
      "book": "10",
      "section": "29",
      "text": "Ὅμηρος δὲ καὶ Ἡσίοδος\n\n\nπολλῷ νεώτεροι τῶν Ἰλιακῶν, μεθ’ οὓς μακρῷ νεώτεροι\nοἶ παρ’ Ἕλλησι νομοθέται, Λυκοῦργός τε καὶ\nΣόλων καὶ οἶ ἑπτὰ σοφοὶ, οἵ τε ἀμφὶ τὸν Σύριον\nΦερεκύδην καὶ Πυθαγόραν τὸν μέγαν κάτω που\n περὶ τὰς Ὀλυμπιάδας γενόμενοι, ὡς παρεστήσαμεν."
    },
    "10.30": {
      "book": "10",
      "section": "30",
      "text": "καὶ θεῶν ἄρα τῶν πλείστων παρ’ Ἕλλησιν, οὐ\nμόνον τῶν λεγομένων σοφῶν τε καὶ ποιητῶν, ὁ Μωσῆς\nἡμῖν ἀποδέδεικται πρεσβύτερος.”"
    },
    "10.31": {
      "book": "10",
      "section": "31",
      "text": "Ταῦτα καὶ ὁ Κλήμης. ἀλλ’ ἐπεὶ πρὸ τῶν\n ἡμετέρων ἐσπουδάσθη καὶ αὐτοῖς Ἑβραίων παισὶν ἡ\nπροκειμένη πραγματεία, καλῶς ἂν ἔχοι καὶ τὰ τούτων\nσυνιδεῖν. χρήσομαι δὲ ἀντὶ πάντων ταῖς Φλαυίου\nἸωσήπου φωναῖς"
    },
    "10.32": {
      "book": "10",
      "section": "32",
      "text": "Μίνως μὲν γὰρ,\nὁ πάσης προύχειν νομισθεὶς σοφίας ἀγχινοίας τε καὶ\n νομοθεσίας , ἐπὶ Λυγκέως τοῦ μετὰ Δαναὸν βασιλεύσαντος\nγέγονεν, ἑνδεκάτῃ γενεᾷ μετὰ Ἴναχον.\nΛυκοῦργος δὲ, πολὺ μετὰ τὴν Ἰλίου γεννηθεὶς ἂλωσιν,\nπρὸ τῶν Ὀλυμπιάδων ἔτεσιν ἑκατὸν νομοθετεῖ \nΛακεδαιμονίοις."
    },
    "10.33": {
      "book": "10",
      "section": "33",
      "text": "Δράκων δὲ περὶ Ὀλυμπιάδα\n τριακοστὴν καὶ ἐνάτην εὑρίσκεται γεγονώς· Σόλων\nδὲ περὶ μς΄· Πυθαγόρας κατὰ τὴν ἑξηκοστὴν δευτέραν.\nτὰς δὲ Ὀλυμπιάδας ὕστερον τῶν Ἰλιακῶν\n\n\nἔτεσιν ἀπεδείξαμεν γεγονυίας τετρακοσίοις ἑ."
    },
    "10.34": {
      "book": "10",
      "section": "34",
      "text": "καὶ δὴ τούτων οὕτως ἀποδεδειγμένων διὰ βραχέων\nἔτι καὶ περὶ τῆς τῶν ἑπτὰ σοφῶν ἡλικίας ἀναγράψομεν.\nτοῦ γὰρ πρεσβυτάτου τῶν προειρημένων\n Θάλητος γενομένου περὶ τὴν πεντηκοστὴν Ὀλυμπιάδα \nκαὶ τὰ περὶ τῶν μετ’ αὐτὸν σχεδὸν ἡμῖν συντομως\nεἴρηται."
    },
    "10.35": {
      "book": "10",
      "section": "35",
      "text": "“ Ταῦθ᾿ ἄνδρες Ἓλληνες, ὁ κατὰ βαρβάρους\nφιλοσοφῶν Τατιανὸς συνέταξα, γεννηθεὶς\nμὲν ἐν τῇ τῶν Ἀσσυρίων γῇ 5 παιδευθεὶς δὲ πρῶτον \nμὲν τὰ ὑμέτερα, δεύτερον δὲ ἅτινα νῦν κηρύττειν\nἐπαγγέλλομαι. γινώσκων δὲ λοιπὸν τίς ὁ θεὸς καὶ\nτίς ἡ κατ’ αὐτὸν ποίησις ἕτοιμον ἐμαυτὸν ὑμῖν πρὸς\nτὴν ἀνάκρισιν τῶν δογμάτων παρίστημι, μενούσης\nμοι τῆς κατὰ θεὸν πολιτείας ἀνεξαρνήτου.” Τοσαῦτα καὶ ὁ Τατιανός. μετίωμεν δὲ καὶ ἐπὶ\nΚλήμεντα."
    },
    "11.1": {
      "book": "11",
      "section": "1",
      "text": "Τῆς παρ’ Ἑβραίοις γραφῆς θεοῦ δικαιωτήριον\nκαὶ κρίσιν ψυχῶν μετὰ τὴν ἐνθένδε ἀπαλλαγὴν\nἔσεσθαι προαγορευούσης διά τε μυρίων ἂλλων\nκαὶ δι’ ὧν φησι “ κριτήριον ἐκάθισε καὶ βίβλοι \nἠνεῴχθησαν καὶ ὁ παλαιὸς ἡμερῶν ἐκάθητο. ποταμὸς\nπυρὸς εἷκλκεν ἔμπροσθεν αὐτοῦ· μύριαι μυριάδες\n\n\nἐλειτούργουν αὐτῷ, καὶ χίλιαι χιλιάδες παρειστῂκεσαν\nἔμπροσθεν αὐτοῦ,” ἐπάκουσον τοῦ Πλάτωνος\nτῆς θείας κρίσεως, καὶ δὴ καὶ τοῦ ποταμοῦ ὀνομαστὶ \nμεμνημένου , πολλάς τε μονὰς τῶν εὐσεβῶν διαφόρους\n τε τῶν δυσσεβῶν τιμωρίας συμφώνως τοῖς\nἙβραίων ὑπογράφοντος λόγοις."
    },
    "11.2": {
      "book": "11",
      "section": "2",
      "text": "φησὶ δ’ οὖν ἐν\nτῷ Περὶ ψυχῆς τάδε Τρίτος δὲ ποταμὸς τούτων κατὰ μέσον ἐκβάλλει,\nκαὶ ἐγγὺς τῆς ἐκβολῆς ἐκπίπτει εἰς τόπον μέγαν\n πυρὶ πολλῷ καιόμενον , καὶ λίμνην ποιεῖ μείζω τῆς\nπαρ’ ἡμῖν θαλάττης, ζέουσαν ὕδατος καὶ πηλοῦ· ἐντεῦθεν\nδὲ χωρεῖ κύκλῳ θολερὸς καὶ πηλώδης, περιελιττόμενος\nδέ γε τῇ γῇ ἄλλοσέ τε ἀφικνεῖται καὶ \nπαρ’ ἔσχατα τῆς Ἀχερουσιάδος λίμνης, οὐ συμμιγνύμενος\n τῷ ὕδατι · περιελιχθεὶς δὲ πολλάκις ὑπὸ γῆς\nἐμβάλλει κατωτέρω τοῦ Ταρτάρου."
    },
    "11.3": {
      "book": "11",
      "section": "3",
      "text": "οὗτος δ’ ἐστὶν\nὃν ἐπονομάζουσι Πυριφλεγέθοντα , οὗ καὶ οἱ ῥύακες\nἀποσπάσματα ἀναφυσῶσιν, ὅπου ἂν τύχωσι τῆς γῆς.\nτούτου δὲ αὖ καταντικρὺ ὁ τέταρτος ἐκπίπτει εἰς τόπον\n πρῶτον δεινόν τε καὶ ἄγριον, ὡς λέγεται, χρῶμα\nδὲ ἔχοντα ὅλον οἷον ὁ κύανός , ὅν δὴ ἐπονομάζουσι\nΣτύγιον, καὶ τὴν λίμνην ἣν ποιεῖ ὁ ποταμὸς ἐμβάλλων\nΣτύγα. ὁ δ’ ἐμπεσὼν ἐνταῦθα καὶ δεινὰς δυνάμεις\nλαβὼν ἐν τῷ ὕδατι, δὺς κατὰ τῆς γῆς, περιελιττόμενος\n χωρεῖ ἐναντίως τῷ Πυριφλεγέθοντι καὶ\nἀπαντᾷ ἐν τῇ Ἀχερουσίᾳ λίμνῃ ἐξ ἐναντίας, καὶ οὐδὲ \nτὸ τούτου ὕδωρ οὐδενὶ μίγνυται, ἀλλὰ καὶ οὗτος κύκλῳ\nπεριελθὼν ἐμβάλλει εἰς τὸν Τάρταρον ἐναντίως\nτῷ Πυριφλεγέθοντι· ὄνομα δὲ τούτῳ ἐστὶν, ὡς οἱ\n ποιηταὶ λέγουσι , Κωκυτός."
    },
    "11.4": {
      "book": "11",
      "section": "4",
      "text": "τούτων δὲ οὕτω\n8 Τρίτος δὲ — ] Plato Pliaedon. p. 113\n\n\nφυκότων , ἐπειδὰν ἀφίκωνται οἶ τετελευτηκότες εἰς\nτὸν τόπον οἷ ὁ δαίμων ἕκαστον κομίζει, πρῶτον μὲν\nδιεδικάσαντο οἵ τε καλῶς καὶ ὁσίως καὶ δικαίως βιώσαντες\nκαὶ οἱ μή. καὶ οἱ μὲν ἂν δόξωσι μέσως βεβιωκέναι,\n πορευθέντες ἐπὶ τὸν Ἀχέροντα, ἀναβάντες \nἃ δὴ αὐτοῖς ὀχήματά ἐστιν, ἐπὶ τούτων ἀφικνοῦνται\nεἰς τὴν λίμνην, καὶ ἐκεῖ οἰκοῦσί τε καὶ καθαιρόμενοι\nτῶν τε ἀδικημάτων διδόντες δίκας ἀπολύονται, εἴ τίς\nτι ἠδίκηκε, τῶν τε εὐεργεσιῶν τιμὰς φέρονται κατὰ\nτὴν ἀξίαν ἕκαστος, οἵ δ’ ἂν δόξωσιν ἀνιάτως ἔχειν \nδιὰ τὰ μεγέθη τῶν ἁμαρτημάτων, ἢ ἱεροσυλίας πολλὰς\nκαὶ μεγάλας ἢ φόνους ἀδίκους καὶ παρανόμους\nπολλοὺς ἐξειργασμένοι ἢ ἄλλα ὅσα τοιαῦτα τυγχάνει\nὄντα, τούτους δὲ ἡ προσήκουσα μοῖρα ῥίπτει εἰς τὸν\n Τάρταρον , ὅθεν οὔποτε ἐκβαίνουσιν."
    },
    "11.5": {
      "book": "11",
      "section": "5",
      "text": "οἳ δ’ ἂν \nἰάσιμα μὲν, μεγάλα δὲ δόξωσιν ἡμαρτηκέναι ἁμαρτήματα,\nοἶον πρὸς πατέρα ἢ μητέρα ὑπ’ ὀργῆς βίαιόν\n τι πράξαντες, καὶ μεταμέλον αὐτοῖς τὸν ἄλλον βίον\nβιῶσιν, ἢ ἀνδροφόνοι ἢ τοιούτῳ τινὶ ἄλλῳ τρόπῳ\nγένωνται, τούτοις δ’ ἐμπεσεῖν μὲν εἰς τὸν Τάρταρον \nἀνάγκη, ἐμπεσόντας δὲ αὐτοὺς καὶ ἐνιαυτὸν ἐκεῖ γενομένους\nἐκβάλλει τὸ κῦμα, τοὺς μὲν ἀνδροφόνους\nκατὰ τὸν Κωκυτὸν, τοὺς δὲ πατραλῴας [καὶ μητραλῲας]\n κατὰ τὸν Πυριφλεγέθοντα · ἐπειδὰν δὲ φλεγόμενοι\nγένωνται κατὰ τὴν λίμνην τὴν Ἀχερουσιάδα, \nἐνταῦθα βοῶσί τε καὶ καλοῦσιν, οἶ μὲν οὓς ἀπέκτειναν,\nοἷ δὲ οὓς ὕβρισαν, καλέσαντες δὲ ἱκετεύουσι\nκαὶ δέονται ἐᾶσαι σφᾶς ἐκβῆναι εἰς τὴν λίμνην, καὶ\nἐὰν μὲν πείσωσιν, ἐκβαίνουσί τε καὶ λήγουσι τῶν\nκακῶν· εἰ δὲ μὴ, φέρονται αὖθις εἰς τὸν Τάρταρον, \nκἀκεῖθεν πάλιν εἰς τοὺς ποταμοὺς, καὶ ταῦτα πάσχοντες\nοὐ πρότερον παύονται πρὶν ἂν πείσωσιν οὓς\n\n\nἠδίκησαν· αὕτη γὰρ ἡ δίκη ὑπὸ τῶν δικαστῶν αὐτοῖς\nἐτάχθη."
    },
    "11.6": {
      "book": "11",
      "section": "6",
      "text": "οἵ δὲ δὴ ἂν δόξωσι διαφερόντως\nπρὸς τὸ ὁσίως βιῶναι, οὗτοί εἰσιν οἱ τῶνδε μὲν τῶν\nτόπων τῶν ἐν τῇ γῇ ἐλευθερούμενοί τε καὶ ἀπαλλαττόμενοι,\n ὥσπερ δεσμωτηρίων, ἄνω δὲ εἰς τὴν καθα- \nρὰν οἴκησιν ἀφικνούμενοι καὶ ἐπὶ τῆς γῆς οἰκιζόμενοι.\nτούτων δὲ αὐτῶν οἱ φιλοσοφίᾳ ἱκανῶς καθηράμενοι\nἄνευ τε καμάτων ζῶσι τὸ παράπαν εἰς τὸν ἔπειτα\nχρόνον, καὶ εἰς οἰκήσεις ἔτι τούτων καλλίους ἀφικνοῦνται,\nἃς οὔτε ῥᾴδιον δηλῶσαι οὔτε ὁ χρόνος\nἱκανὸς ἐν τῷ παρόντι. ἀλλὰ τούτων δὴ ἕνεκα χρὴ\nὧν διεληλύθαμεν, ὦ Σιμμία, πὰν ποιεῖν ὥστε ἀρετῆς\nκαὶ φρονήσεως ἐν τῷ βίῳ μετασχεῖν· καλὸν γὰρ\nτὸ ἆθλον καὶ ἡ ἐλπὶς μεγάλη.”"
    },
    "11.7": {
      "book": "11",
      "section": "7",
      "text": "Ταῦτα ὁ Πλάτων. σὺ δέ γε παραθήσεις τῷ \n“καὶ εἰς οἰκήσεις καλλίους ἀφικνοῦνται, ἃς οὔτε ῥᾴδιον\nδηλῶσαι οὔτε χρόνος ἱκανὸς ἐν τῷ παρόντι” τὸ\nπαρ᾿ ἡμῖν οὕτως ἔχον “ ὀφθαλμὸς γὰρ οὐκ εἶδε καὶ\nοὖς οὐκ ἤκουσε, καὶ ἐπὶ καρδίαν ἀνθρώπου οὐκ ἀνέβη,\n ἃ ἡτοίμασεν ὁ θεὸς τοῖς ἀγαπῶσιν αὐτόν,”"
    },
    "11.8": {
      "book": "11",
      "section": "8",
      "text": "ταῖς δὲ εἰρημέναις οἰκήσεσι τὸ πολλὰς μονὰς εἶναι\nπαρὰ τῷ πατρὶ τοῖς θεοφιλέσιν ἐπηγγελμένας,\nκαὶ τοῖς περὶ τοῦ Πυριφλεγέθοντος λεχθεῖσι τὸ τοῖς\nἀσεβέσιν ἠπειλημένον πῦρ αἰώνιον, κατὰ τὸν πρὸς \n αὐτοὺς φάσκοντα Ἑβραίων προφήτην “τίς ἀναγγελεῖ\nὑμῖν ὅτι πῦρ καίεται; τίς ἀναγγελεῖ ὑμῖν τὸν τόπον\nτὸν αἰώνιον;”  καὶ πάλιν “ὁ σκώληξ αὐτῶν οὐ\nτελευτήσει, καὶ τὸ πῦρ οὐ σβεσθήσεται, καὶ ἔσονται\nεἰς ὅρασιν πάσῃ σαρκί.”"
    },
    "11.9": {
      "book": "11",
      "section": "9",
      "text": "τήρει δὲ ὡς καὶ ὁ Πλάτῶν\nσυνᾴδων τούτοις , τοὺς ἀσεβεῖς εἰπὼν χωρήσειν\nεἰς Τάρταρον, ἐπιλέγει  “ὅθεν οὔποτε ἐκβαίνουσι.”\nκαὶ αὖ πάλιν τοὺς εὐσεβεῖς ζήσεσθαι εἰπὼν ἐν μα-\n\n\nκαρίοις προστίθησι λέγων “ τὸ παράπαν καὶ εἰς τὸν\n ἔπειτα χρόνον. ” ἀλλὰ καὶ τὸ ἄνευ καμάτων εἰρημέ-\nνον ὑπ’ αὐτοῦ ὅμοιον ἂν εἴη τῷ “ ἀπέδρα ὀδύνη καὶ\nλύπη καὶ στεναγμός.”"
    },
    "11.10": {
      "book": "11",
      "section": "10",
      "text": "φάσκων δὲ τοὺς ἐπὶ τὸν\nἈχέροντα πορευομένους μὴ ἁπλῶς ἐπὶ τοῦτον ἀφικνεῖσθαι, \nἀλλὰ ἀναβαίνοντας πρότερον ἃ δὴ αὐτοῖς\nὀχήματά ἐστι, τίνα ποτὲ ἄρα τὰ ὀχήματα βούλεται\nσημαίνειν ἢ τὰ σώματα, εἰς ἃ ἀναβᾶσαι αἶ τῶν τετελευτηκότων\nψυχαὶ σὺν αὐτοῖς τιμωροῦνται κατὰ τὰ\nπαρ’ Ἑβραίοις νενομισμένα; ἀλλὰ γὰρ ἱκανὴν καὶ \nτοῦδε τοῦ λόγου περιγραφὴν εἰληφότος ἐπὶ τὸ δω-\nδέκατον τῆς Εὐαγγεελικῆς Προπαρασκευῆς μεταβήσο-\nμαι σύγγραμμα."
    },
    "11.11": {
      "book": "11",
      "section": "11",
      "text": "καὶ\nγὰρ αὐτὰ ταῦτα τὰ κοῖλα αὐτῆς, ὕδατός τε καὶ ἀέρος\nἔμπλεα ὄντα, χρώματός τι εἶδος παρέχεσθαι στίλβοντα \nἐν τῇ τῶν ἄλλων χρωμάτων ποικιλίᾳ, ὥστε ἔν\nτι αὐτῆς εἶδος ξυνεχὲς καὶ ποικίλον φαντάζεσθαι."
    },
    "11.12": {
      "book": "11",
      "section": "12",
      "text": "ἐν δὲ ταύτῃ οὔσῃ τοιαύτῃ ἀνάλογον τὸ τοιαῦτα\nφύεσθαι δένδρα τε καὶ ἄνθη, ἔχοντα τοὺς καρπούς·\nκαὶ αὖ τὰ ὄρη ὡσαύτως καὶ τοὺς λίθους ἔχειν κατὰ \nτὸν αὐτὸν λόγον τήν τε λειότητα καὶ τὴν διαφάνειαν\nκαὶ τὰ χρώματα καλλίω· ὧν καὶ τὰ ἐνθάδε λιθίδια\nεἶναι ταῦτα τὰ ἀγαπώμενα μόρια, σάρδιά τε καὶ ἰάσπιδας\nκαὶ σμαράγδους καὶ πάντα τὰ τοιαῦτα· ἐκεῖ\nδὲ οὐδὲν ὁτιοῦν τοιοῦτον οὐκ εἶναι καὶ ἔτι τούτων \nκαλλίω."
    },
    "11.13": {
      "book": "11",
      "section": "13",
      "text": "τὸ δ’ αἴτιον τούτου εἶναι ὅτι ἐκεῖνοι\n οἱ λίθοι καθαροί εἰσι καὶ οὐ κατεδηδεσμένοι οὐδὲ\nδιεφθαρμένοι 5 ὥσπερ οἱ ἐνθάδε , ὑπὸ σηπεδόνος καὶ\nἅλμης καὶ τῶν δεῦρο ξυνερρυηκότων, ἃ καὶ λίθοις\nκαὶ γῇ καὶ τοῖς ἄλλοις ζῴοις τε καὶ φυτοῖς αἴσχη τε \n καὶ νόσους παρέχει. τὴν δὲ γῆν αὐτὴν κεκοσμῆσθαι\nτούτοιςτε ἅπασι καὶ ἔτι χρυσῷ τε καὶ ἀργύρῳ καὶ τοῖς\nἄλλοις αὖ τοῖς τοιούτοις. ἐκφανῆ γὰρ αὐτὰ πεφυκέναι,\nὧν τὰ πολλὰ πλήθη καὶ μεγάλα καὶ πολλαχοῦ\nτῆς γῆς, ὥστε αὐτὴν δεῖν εἶναι θέαμα εὐδαιμόνων \nθεατῶν.”"
    },
    "11.14": {
      "book": "11",
      "section": "14",
      "text": "ἄνθρωπος γὰρ \nκαὶ ὁ γαστρίζων ἑαυτὸν καὶ κεκορέσθαι σπουδάζων,\nὡς τὰ κτήνη· ἄνθρωπος δὲ καὶ ὁ σώζειν ἐν πελάγει\nδι’ ἐπιστήμης ἐν κινδύνοις οἷός τε ὢν τὴν ναῦν, καὶ\nὁ σώζειν ἐν νόσοις, καὶ ὅ γε τὴν μὲν ἀλήθειαν εὑρίσκων,\n μεθοδεύσας δὲ καὶ πρὸς γνώσεως καταλήψεις,\nπυρείων τε εὑρέσεις καὶ ὡροσκοπείων τηρήσεις, καὶ\nμιμήσεις τῶν τοῦ δημιουργοῦ ποιημάτων μηχανησάμενος."
    },
    "11.15": {
      "book": "11",
      "section": "15",
      "text": "ἄνθρωπος γὰρ ἐπενόησεν ἐπὶ γῆς συνόδους\nτῶν ἑπτὰ μετὰ τῶν κινήσεων δημιουργῆσαι,\n διὰ μηχανημάτων τὰ ἐν οὐρανῷ μιμούμενος. καὶ τί \nγὰρ οὐκ ἐπενόησεν, ἀποδεικνὺς τὸν θεῖον καὶ θεῷ\nπαρισωμένον ἐν ἑαυτῷ νοῦν ;"
    },
    "11.16": {
      "book": "11",
      "section": "16",
      "text": "ἀφ’ ὧν Ὀλυμπίου\nτε καὶ θείου καὶ οὐδαμῶς θνητοῦ τολμήματα διαφαίνων\nτοὺς πολλοὺς διὰ φιλαυτίαν τῆς αὐτῶν εἰς\n τὰ κάτω ῥοπῆς ἰδεῖν αὐτὸν οὐχ οἵους τε ὄντας ἐκ\nτῶν ἔξωθεν φαινομένων ὁμοίως αὐτοῖς θνητοειδῆ\nδοξάζειν αὐτὸν ἀναπέπεικεν· ἑνὸς ὄντος καὶ τούτου\n\n\nτρόπου τῆς ἐκ κακίας παραμυθίας , τὸ τῇ ἀντανιδώσει\nτῆς αὑτῶν ἀθλιότητος διὰ τὰ ἔξωθεν φαινόμενα\nπροσαναπαυομένους πείθειν ἑαυτοὺς , ὅτι ὡς τὰ ἔξω\nκαὶ τὰ εἴσω ὅμοιοι πάντες ἂνθρωποι.”"
    },
    "11.17": {
      "book": "11",
      "section": "17",
      "text": "Τούτων ἁπάντων διδάσκαλος πέφηνε γεγονὼς \nὁ Μώσης, ὃς διεξιὼν τὴν πρώτην ἀνθρωπογονίαν\nκατὰ τὰς προτεθείσας λέξεις διὰ τῆς πρὸς τὸ\nθεῖον ἐξομοιώσεως τοὺς περὶ ψυχῆς ἀθανασίας λόγους\nἐπιστώσατο."
    },
    "11.18": {
      "book": "11",
      "section": "18",
      "text": "ἀλλ’ ἐπειδὴ τὰ περὶ τῆς ἀσωμάτου\nκαὶ ἀφανοῦς οὐσίας σύμφωνα καὶ ὁμόδοξα \nΜωσεῖ καὶ Πλάτωνι συνέστη, ὥρα καὶ τὰ λοιπὰ μέρη\nτῆς κατὰ Πλάτωνα φιλοσοφίας ἐπιθεωρῆσαι , δεῖξαί\nτε τὸν ἄνδρα Ἑβραίοις κατὰ πάντα φίλον , ἐκτὸς εἰ\n μή που παρατραπεὶς ἀνθρωπινώτερον ἢ κατὰ τὸν\nἀληθῆ φάναι τι προήχθη λόγον."
    },
    "11.19": {
      "book": "11",
      "section": "19",
      "text": "αὐτίκα τῶν εἰρημένων \nὅσα μὲν ἐπιτυχῶς λέλεκται τῷ ἀνδρὶ συντρέχοι\nτρέχοι ἂν τοῖς Μωσεῖ δεδογμένοις , ὅσα δὲ μὴ ἀρέσκοντα\nΜωσεῖ καὶ τοῖς προφήταις ὑπέλαβεν οὐκ ἂν\nἔχοι συνεστῶτα τὸν λόγον. τοῦτο δ’ ἡμῖν ἐν καιρῷ\nτῷ δέοντι παραστήσεται. τέως δ’ , ἐπεὶ πεφώραται \nἐν τῇ περὶ τῶν νοητῶν ἐποπτείᾳ συνῳδὰ καὶ σύμφωνα\nτὰ τεθειμένα, ὥρα ἐπανελθοῦσιν αὖθις ἐπὶ τὴν\n τῶν αἰσθητῶν φυσιολογίαν ἐν βραχέσι τὴν πρὸς τὰ\nΕβραίων ἐπιδραμεῖν τοῦ ἀνδρὸς συμφωνίαν."
    },
    "11.20": {
      "book": "11",
      "section": "20",
      "text": "Ταῦτα ὁ Πλάτων’ · ἐξαπλοῖ δὲ τὴν διάνοιαν ὁ\nΠορφύριος ἐν τῷ πρώτῳ τῶν Πρὸς Βοηθὸν Περὶ\nψυχῆς τοῦτον γράφων τὸν τρόπον"
    },
    "11.21": {
      "book": "11",
      "section": "21",
      "text": "μὴ θαυμάσῃς δ’ εἰ τοῦτ’ ἔφην·\n πολὺ γὰρ ἔτι θαυμαστότερον ἀκούσῃ. ἀντὶ γὰρ τῆς\nπροσούσης τῷ δευτέρῳ κινήσεως τὴν προσοῦσαν τῷ\nπρώτῳ στάσιν φημὶ εἶναι κίνησιν σύμφυτον, ἀφ’\nἧς ἥ τε τάξις τοῦ κόσμου καὶ ἡ μονὴ ἀίδιος καὶ ἡ\nσωτηρία ἀναχεῖται εἰς τὰ ὅλα.”"
    },
    "11.22": {
      "book": "11",
      "section": "22",
      "text": "Ἐπὶ τούτοις καὶ ἐν τῷ ἕκτῳ προστίθησι ταῦτα “Ἐπειδὴ ᾔδει ὁ Πλάτων’ παρὰ τοῖς ἀνθρώποις\nτὸν μὲν δημιουργὸν γινωσκόμενον μόνον, τὸν μέντοι\nπρῶτον νοῦν, ὅστις καλεῖται αὐτὸ ὂν, παντάπασιν \nἀγνοούμενον παρ’ αὐτοῖς, διὰ τοῦτο οὕτως εἶπεν,\n ὥσπερ ἄν τις οὕτω λέγοι,"
    },
    "11.23": {
      "book": "11",
      "section": "23",
      "text": "Ὠ ἄνθρωποι , ὃν τοπάξετε\nὑμεῖς νοῦν οὐκ ἔστι πρῶτος, ἀλλὰ ἕτερος πρὸ\nτούτου νοῦς πρεσβύτερος καὶ θειότερος.”"
    },
    "11.24": {
      "book": "11",
      "section": "24",
      "text": "Καὶ μεθ’ ἕτερα ἐπιλέγει “ Κυβερνήτης μέν που ἐν μέσῳ πελάγει φορούμενος\n ὑπὲρ πηδαλίων ὑψίζυγος τοῖς οἴαξι διιθύνει\n6 Πλάτων] Philebo p. 16 c.\n\n\nτὴν ναῦν ἐφεζόμενος, ὄμματα δ᾿ αὐτοῦ καὶ νοῦς\n εὐθὺ τοῦ αἰθέρος ξυντέταται πρὸς τὰ μετάρσια, καὶ\nἡ ὁδὸς αὐτῷ ἄνω δι᾿ οὐρανοῦ ἄπεισι, πλέοντι κάτω\nκατὰ τὴν θάλατταν· οὕτω καὶ ὁ δημιουργὸς τὴν\nὕλην, τοῦ μήτε διακροῦσαι μήτε ἀποπλαγχθῆναι αὐτὴν, \nἁρμονίᾳ ξυνδησάμενος αὐτὸς μὲν ὑπὲρ ταύτης\nἔδρυται, οἷον ὑπὲρ νεὼς ἐπὶ θαλάττης, τῆς ὕλης·\nτὴν ἁρμονίαν δὲ ἰθύνει, ταῖς ἰδέαις οἰακίζων, βλέπει\nτε ἀντὶ τοῦ οὐρανοῦ εἰς τὸν ἄνω θεὸν προσαγόμενον\nαὐτοῦ τὰ ὄμματα , λαμβάνει τε τὸ μὲν κριτικὸν ἀπὸ \nτῆς θεωρίας, τὸ δὲ ὁρμητικὸν ἀπὸ τῆς ἐφέσεως.”"
    },
    "11.25": {
      "book": "11",
      "section": "25",
      "text": "Καὶ ὁ σωτήριος παρ᾿ ἡμῖν λόγος “οὐδὲν,\nφησὶ, δύναται ὁ υἱὸς ποιεῖν ἀφ᾿ ἑαυτοῦ, ἐὰν μή τι\nβλέπῃ τὸν πατέρα ποιοῦντα.” ἀλλὰ γὰρ τοσαῦτα καὶ\n περὶ τοῦδε ὁ Νουμήνιος. ὅτι δὲ οὐκ οἰκεῖα, τὰ δὲ \nΠλάτωνι δοκοῦντα διεσάφει, οὐδὲν ἐπιλέγειν δεῖ\nταῖς αὐτοῦ φωναῖς."
    },
    "11.26": {
      "book": "11",
      "section": "26",
      "text": "ὁ δέ γε Πλάτων ὅτι μὴ\nπρῶτος ταῖσδε κέχρηται ταῖς ἐπιβολαῖς, φθάνουσι δ᾿\nαὐτὸν προειληφότες Ἑβραίων οἱ σοφοὶ, δέδεικται διὰ\nτῶν ἐκτεθειμένων. εἰκότως δῆτα καὶ τῶν νέων φιλοσόφων \nδιαφανὴς γεγονὼς Ἀμέλιος , τῆς Πλάτωνος\nκαὶ αὐτὸς, εἰ καί τις ἄλλος, ζηλωτὴς φιλοσοφίας,\nπλὴν ἀλλὰ βάρβαρον ὀνομάσας τὸν Ἑβραῖον θεολόγον,\nεἰ καὶ μὴ ἑέ ὀνόματος ἠξίωσε τοῦ εὐαγγελιστοῦ\nἸωάννου μνήμην ποιήσασθαι, ἐπιμαρτυρεῖ δ᾿ οὖν \n ὅμως ταῖς αὐτοῦ φωναῖς, αὐτὰ δὴ ταῦτα πρὸς ῥῆμα\nγράφων"
    },
    "11.27": {
      "book": "11",
      "section": "27",
      "text": "τοῦτο δ’ ὁποίας ἔχεται διανοίας\nμακρὸς ἂν εἴη λόγος. ἀπαρκεῖ δὲ κἀν τούτῳ\nτὸν Πλάτωνα μάρτυρα τοῦ λόγου παραθέσθαι, ὑπὸ\nθειοτέρας δυνάμεως ἔνια τῶν ὀνομάτων τεθεῖσθαι\nφάμενον. λέγει δ’ οὖν αὐτοῖς ῥήμασιν"
    },
    "11.28": {
      "book": "11",
      "section": "28",
      "text": "“ Ἐσπουδάσθαι γὰρ ἐνταῦθα μάλιστα πρέπει\nτὴν θέσιν τῶν ὀνομάτων· ἴσως δὲ ἔνια αὐτῶν καὶ\nὑπὸ θειοτέρας δυνάμεως ἢ τῆς τῶν ἀνθρώπων\nἐγενήθη.”"
    },
    "11.29": {
      "book": "11",
      "section": "29",
      "text": "Τοῦτό γέ τοι αὐτὸ διὰ πλειόνων καὶ ἡ παρ’\n Ἑρβαίοις ἱερὰ πιστοῦται γραφή· πρῶτός τε Μώσης\nἁπάντων, ὃς ἐκ θειοτέρας δυνάμεως τὸν Ἁβραὰμ καὶ\nτὸν τούτου παῖδα τὸν Ἰσαὰκ καὶ ἔτι τὸν Ἰσραὴλ\nἐπωνομάσθαι ἐδίδαξε. γέλως· δὲ ὁ Ἰσαὰκ ἑρμηνεύεται, \nτὸ τῆς ἐναρέτου χαρᾶς ἐπαγόμενος σύμβολον,\n ἣν τοῖς θεοφιλέσι γέρας ἐξαίρετον δώσειν ὁ θεὸς\nἐπήγγελται."
    },
    "11.30": {
      "book": "11",
      "section": "30",
      "text": "ὁ δὲ τούτου παῖς Ἰσραὴλ ἢν μὲν τὸ\nπρὶν τὸ τοῦ Ἰακὼβ ὄνομα ἐπενηνεγμένος , ἀντὶ δὲ\nτοῦ Ἰακὼβ ὁ θεὸς αὐτῷ τὸ τοῦ Ἰσραὴλ ὄνομα σωρεῖται,\nτὸν ἀσκητὴν καὶ πρακτικὸν ἐπὶ τὸν θεωρητικὸν\n μεταστησάμενος."
    },
    "11.31": {
      "book": "11",
      "section": "31",
      "text": "πτερνιστὴς γὰρ ὁ Ἰακὼβ ἑρμηνεύεται\nὡς τὸν ἀρετῆς ἐναθλῶν ἀγῶνα · Ἰσραὴλ δὲ\nὁρῶν θεὸν, ὁποῖος ἂν εἴη ὁ γνωστικὸς καὶ θεωρητικὸς \nἐν ἀνθρώπῳ νοῦς."
    },
    "11.32": {
      "book": "11",
      "section": "32",
      "text": "τί με δεῖ νῦν τοῦ πανσόφου\nΜώσεως ἢ τῶν παρ’ Ἑβραίοις ἱερῶν λογίων\n διὰ μυρίων ἄλλων τὴν ὀρθότητα τῆς τῶν οἰκείων\n10 Ἐσπουδάσθαι — ] Plato Crat. p. 397 b.\n\n\nὀνομάτων θέσεως ἐξαπλοῦν, μακροτέρας σχολῆς δεο-\nμένων τῶν κατὰ τὸν τόπον;"
    },
    "11.33": {
      "book": "11",
      "section": "33",
      "text": "αὐτίκα δὴ καὶ τῶν\nπρώτων τῆς γραμματικῆς στοιχείων Ἓλληνες μὲν\nοὐκ ἂν ἔχοιεν τὰς ἐτυμολογίας εἰπεῖν, οὐδ’ αὐτός γ’\nἂν φαίη Πλάτων’ τὸν λόγον ἢ τὸν λογισμὸν τῶν φωνηέντων \nἢ τῶν συμφώνων."
    },
    "11.34": {
      "book": "11",
      "section": "34",
      "text": "Ἐβραίων δ’ ἂν\n εἴποιεν παῖδες τοῦ τε Ἄλφα τὴν αἰτίαν, ὁ παρ’ αὐτοῖς\nκαλεῖται Ἄλφ’ , τοῦτο δὲ σημαίνει μάθησιν · καὶ\nτοῦ Βῆτα, ὅπερ Βὴθ φίλον αὐτοῖς προσαγορεύειν,\nοὕτω δὲ τὸν οἶκον ὀνομάζουσιν · ὥστε δηλοῦν τὴν \nδιάνοιαν, μάθησις οἴκου· ὡσεὶ σαφέστερον ἐλέγετο,\nδιδαχή τις καὶ μάθησις οἰκονομίας."
    },
    "11.35": {
      "book": "11",
      "section": "35",
      "text": "καὶ τὸ\nΓάμμα δὲ παρ’ αὐτοῖς τρίτον κέκληται Γῖμελ· οὕτω\nδὲ τὴν πλήρωσιν ὀνομάζουσιν. εἶτ’ ἐπειδὴ τὰς δέλτους\nΔὲλθ καλοῦσι , τὸ τέταρτον στοιχεῖον οὕτω \nπροσεῖπον, ὁμοῦ διὰ τῶν δύο στοιχείων σημαίνοντες\nὡς ὅτι ἡ ἔγγραφος μάθησις πλήρωσίς ἐστι δέλτων."
    },
    "11.36": {
      "book": "11",
      "section": "36",
      "text": "ἐπιὼν δέ τις καὶ τὰ λοιπὰ τῆς γραμματικῆς στοιχεῖα,\nμετά τινος αἰτίας καὶ λογισμοῦ εὕροι ἂν ἕκαστα\nπαρ’ αὐτοῖς ὠνομασμένα, ἐπεὶ καὶ τῶν ἑπτὰ φωνηέντων \nτὴν ἐπὶ τὸ αὐτὸ σύνθεσιν μιᾶς τινος ἀπορρήτου\nπροσηγορίας περιέχειν φασὶν ἐκφώνησιν, ἣν διὰ\nτεσσάρων στοιχείων παῖδες Ἑβραίων σημειούμενοι\nἐπὶ τῆς ἀνωτάτω τοῦ θεοῦ δυνάμεως κατατάττουσιν,\nἄλεκτόν τι τοῖς πολλοῖς καὶ ἀπόρρητον τοῦτ’ εἶναι \nπαῖς παρὰ πατρὸς εἰληφότες."
    },
    "11.37": {
      "book": "11",
      "section": "37",
      "text": "καὶ τῶν παρ’ Ἕλλησι\nδὲ σοφῶν, οὐκ οἶδ’ ὁπόθεν, τις τοῦτο μαθὼν\nᾐνίξατο, ὧδέ πη δι’ ἐπῶν φήσας\n ἑπτά με φωνήεντα θεὸν μέγαν ἄφθιτον αἰνεῖ\nγράμματα, τὸν πάντων ἀκάματον πατέρα.\nεἰμὶ δ’ ἐγὼ πάντων χέλυς ἄφθιτος, ἣ τὰ λυρώδη\nἡρμοσάμην δίνης οὐρανίοιο μέλη."
    },
    "11.38": {
      "book": "11",
      "section": "38",
      "text": "εὕροις δ’ ἂν καὶ τῶν λοιπῶν παρ’ Ἑβραίοις στοιχείων,\nἐπιστήσας ἑκάστῳ, τὰ σημαινόμενα· τοῦτο δὲ\nἤδη καὶ διὰ τῶν πρόσθεν ἡμῖν συνέστη, ὁπηνίκα\nπαρὰ βαρβάρων τὰ πάντα ὠφελῆσθαι τοὺς Ἕλληνας\n ἀπεδείκνυμεν."
    },
    "11.39": {
      "book": "11",
      "section": "39",
      "text": "πολλὴν δ’ ἄν τις καταμάθοι, τὴν  \nἙβραίων γλῶσσαν πολυπραγμονῶν , ὀνομάτων ὀρθότητα\nπαρὰ τοῖς ἀνδράσι φερομένην , ἐπεὶ καὶ αὐτὸ\nτοῦ παντὸς ἔθνους τὸ προσηγορικὸν ὄνομα ἀπὸ τοῦ\nἜβερ τὸ παρωνύμιον εἴληφε. σημαίνει δὲ τοῦτο τὸν\n “ διαπερῶντα,’’ ἐπεὶ καὶ διάβασις καὶ διαπερῶν τῇ\nἙβραίων φωνῇ “ Ἕρερ” ὀνομάζεται."
    },
    "11.40": {
      "book": "11",
      "section": "40",
      "text": "διδάσκει\nδὲ ὁ λόγος διαπερᾶν καὶ διαβαίνειν ἀπὸ τῶν τῇδε\nἐπὶ τὰ θεῖα, μηδαμῶς τε ἐναπομένειν καὶ ἵστασθαι\nἐπὶ τῇ θέᾳ τῶν ὁρωμένων, ἀπὸ δὲ τούτων ἐπὶ τὰ \n ἀφανῆ καὶ ἀόρατα τῆς περὶ τοῦ τῶν ὅλων ποιητοῦ\nτε καὶ δημιουργοῦ θεολογίας διαβαίνειν. ταύτῃ τοι\nτοὺς πρώτους μόνῳ τῷ πανηγεμόνι καὶ αἰτίῳ τῶν\nὅλων ἀνακειμένους , εὐσεβείᾳ τε καθαρᾷ καὶ ἀληθεῖ\nπροσανέχοντας,Ἑβραίους ἐφώνουν, περατικούς τινας\n καὶ διαβεβηκότας τῇ διανοίᾳ τοὺς τοιούσδε ἀποκαλοῦντες."
    },
    "11.41": {
      "book": "11",
      "section": "41",
      "text": "καὶ τί με δεῖ ἐπὶ πλέον μηκύνειν τὰ\nπάντα συνάγοντα τῆς τῶν Ἑβραϊκῶν ὀνομάτων ὀρθότητός\nτε καὶ ἀκριβείας, τοῦ προβλήματος οἰκείας\nδεομένου πραγματείας ; πλὴν ὡς ἐν τύπῳ φάναι, \n ἡγοῦμαι καὶ διὰ τῶν λεχθέντων τῆς παρ’ Ἑβραίοις\nλογικῆς διδασκαλίας τὴν ἀπόδειξιν παρεσχηκέναι, εἰ\nδὴ κατὰ τὸν Πλάτωνα οὐ φαύλων ἦν ἀνδρῶν οὐδὲ\nτῶν τυχόντων , ἀλλὰ σοφοῦ καὶ διαλεκτικοῦ τινος\nνομοθέτου , φύσιν ὀνομάτων οἰκείαν τοῖς πράγμασιν\n εὑρέσθαι, οἷος ἡμῖν ὁ Μώσης καὶ τὰ Ἑβραίων ἀποδέρεικται\nλόγια. τί δὴ οὖν μετὰ τὰ λογικὰ ἕπεται ἢ\n\n\nτὰ φυσικὰ ἐπισκέψασθαι , ὅπως ποτὲ καὶ περὶ ταῦτα\nεἶχον Ἑβραίων παῖδες;"
    },
    "12.1": {
      "book": "12",
      "section": "1",
      "text": "“ Τὸν δ᾿ ἡγούμενον μὲν θεοὺς εἶναι , μὴ\nφροντίζειν δὲ αὐτοὺς τῶν ἀνθρωπίνων πραγμάτων, \nπαραμυθητέον. ὦ ἄριστε δὴ, φῶμεν, ὅτι μὲν ἡγῇ\nθεοὺς, συγγένειά τις ἴσως σε θεία πρὸς τὸ ξύμφυτον\nἄγει τιμᾶν καὶ νομίζειν εἶναι· κακῶν δὲ ἀνθρώπων\n καὶ ἀδίκων τύχαι ἰδίᾳ καὶ δημοσίᾳ, ἀληθείᾳ μὲν οὐκ\nεὐδαίμονες, δόξαις δὲ εὐδαιμονιζόμεναι σφόδρα, ἀλλ᾿ \n23 Τὸν δ᾿ ἡγούμενον — ] Plato Leg. 10. p. 899.\n\n\nοὐκ ἐμμελῶς ἄγουσί σε πρὸς ἀσέβειαν, ἔν τε Μούσαις\nοὐκ ὀρθῶς ὑμνούμεναι ἅμα καὶ ἐν παντοίοις λόγοις."
    },
    "12.2": {
      "book": "12",
      "section": "2",
      "text": "ἢ καὶ πρὸς τέλος ἴσως [ἀνοσίους] ἀνθρώπους\nὁρῶν ἐλθόντας γηραιοὺς, παῖδας παίδων καταλιπόντας\n ἐν τιμαῖς ταῖς μεγίσταις, ταράττῃ τανῦν \nὅταν ἐν ἅπασι τούτοις ἰδὼν ἢ δι’ ἀκοῆς αἰσθόμενος,\nἢ καὶ παντάπασιν αὐτὸς αὐτῶν τινι αὐτόπτης προστυχὼν\nπολλῶν ἀσεβημάτων καὶ δεινῶν γενομένων\nτισὶ δι’ αὐτὰ ταῦτα ὁρᾷς,] ἐκ σμικρῶν εἰς τυραννίδας\n τε καὶ τὰ μέγιστα ἀφικομένους· τότε διὰ πάντα\nτὰ τοιαῦτα δῆλος εἶ μέμφεσθαι μὲν θεοὺς ὡς αἰτίους\nὄντας τῶν τοιούτων διὰ ξυγγένειαν οὐκ ἂν ἐθέλων,\nἀγόμενος δὲ ὑπό τε ἀλογίας ἅμα καὶ οὐ δυνάμενος\nδυσχεραίνειν θεοὺς εἰς τοῦτο νῦν τὸ πάθος ἐλήλυθας, \n ὥστ’ εἶναι μὲν δοκεῖν αὐτοὺς, τῶν δ’ ἀνθρωπίνων\nκαταφρονεῖν καὶ ἀμελεῖν πραγμάτων."
    },
    "12.3": {
      "book": "12",
      "section": "3",
      "text": "ἵνα\nοὖν μὴ ἐπὶ μεῖζον ἔλθῃ σοι πάθος πρὸς ἀσέβειαν τὸ\nνῦν παρὸν δόγμα, ἀλλ’ ἐάν πως οἶον ἀποδιοπομπήσασθαι\nλόγοις αὐτὸ προσιὸν γενώμεθα δυνατοὶ, πειρώμεθα,\n συνάψαντες τὸν ἐξῆς λόγον, ᾧ πρὸς τὸν παράπαν\nοὐχ ἡγούμενον θεοὺς ἐξ ἀρχῆς διεπερανάμεθα,\nτούτῳ τανῦν προσχρήσασθαι."
    },
    "12.4": {
      "book": "12",
      "section": "4",
      "text": "σὺ δ’, ὦ Κλεινία\nτε καὶ Μέγιλλε, ὑπὲρ τοῦ νέου, καθάπερ ἐν τοῖς\nἔμπροσθεν, ἀποκρινόμενοι διαδέχεσθε· ἐὰν δέ τι \n δύσκολον ἐγγίγνηται τοῖς λόγοις, ἐγὼ σφῶν, ὥσπερ\nνῦν δὴ, δεξάμενος διαβιβῶ τὸν ποταμόν.\nὈρθῶς λέγεις· καὶ σύ τε οὕτω ταῦτα δρᾶ ποιήσομέν\nτε ἡμεῖς εἰς τὸ δυνατὸν ἃ λέγεις."
    },
    "12.5": {
      "book": "12",
      "section": "5",
      "text": "Ἀλλ’ οὐδὲν τάχ’ ἂν ἴσως εἴη χαλεπὸν ἐνδείξασθαι\n τοῦτό γε, ὡς ἐπιμελεῖς σμικρῶν εἰσὶ θεοὶ οὐχ\nἧττον, μᾶλλον δὲ, ἢ τῷ μεγέθει διαφερόντων. ἤκουε\nγάρ που καὶ παρῆν τοῖς νῦν δὴ λεγομένοις ὡς ἀγα-\n\n\nθοῖ γε ὄντες πᾶσαν ἀρετὴν τὴν τῶν πάντων ἐπιμέλειαν\nοἰκειοτάτην αὑτῶν οὖσαν κέκτηνται. Καὶ σφόδρα γε ἐπήκουε."
    },
    "12.6": {
      "book": "12",
      "section": "6",
      "text": "Τὸ μετὰ τοῦτο τοίνυν κοινῇ συνεξεταζόντων\nτίνα λέγοντες ἀρετὴν αὐτῶν ὁμολογοῦμεν αὐτοὺς \nἀγαθοὺς εἶναι. φέρε, τὸ σωφρονεῖν νοῦν τε κεκτῆσθαι\nφαμὲν ἀρετῆς, τὰ δὲ ἐναντία κακίας; Φαμέν. Τί δέ; ἀρετῆς μὲν ἀνδρείαν εἶναι, δειλίαν δὲ\nκακίας;"
    },
    "12.7": {
      "book": "12",
      "section": "7",
      "text": "Πάνυ μὲν οὑν. Καὶ τὰ μὲν αἰσχρὰ τούτων, τὰ δὲ καλὰ φήσομεν; Ἀνάγκη. Καὶ τῶν μὲν προσήκειν ἡμῖν, εἴπερ, ὁπόσα\nφλαῦρα, θεοῖς δὲ οὔτε μέγα οὔτε σμικρὸν τῶν τοιούτων \nμετὸν ἐροῦμεν; Καὶ ταῦθ’ οὕτως ὁμολογοῖ πᾶς ἄν."
    },
    "12.8": {
      "book": "12",
      "section": "8",
      "text": "Τί δέ; ἀμέλειάν τε καὶ ἀργίαν καὶ τρυφὴν\n εἰς ἀρετὴν ψυχῆς θήσομεν; ἢ πῶς λέγεις; Καὶ πῶς; Ἀλλ' εἰς τοὐναντίον; Ναί. Τἀναντία ἄρα τούτοις εἰς τοὐναντίον; Τοὐναντίον. Τί οὖν; τρυφῶν δὴ καὶ ἀμελὴς ἀργός τε, ὃν ὁ \nποιητὴς κηφῆσι κοθούροισι μάλιστα εἴκελον ἔφασκεν\nεἶναι, γίγνοιτ’ ἂν ὁ τοιοῦτος πᾶς ἡμῖν;"
    },
    "12.9": {
      "book": "12",
      "section": "9",
      "text": "Ὀρθότατά γε εἰπών. Οὐκοῦν τόν γε θεὸν οὐ ῥητέον ἔχειν ἦθος τοιοῦτον\nὅ γε αὐτὸς μισεῖ· τῷ δέ τι τοιοῦτον φθέγγεσθαι \nπειρωμένῳ οὐκ επιτρεπτεον. Οὐ μὲν δή· πῶς γὰρ ἄν; Ὦι δὴ προσήκει μὲν πράττειν καὶ ἐπιμελεῖσθαι\nδιαφερόντως τινὸς, ὁ δὲ τούτου τοῦ γένους τῶν μὲν\nμεγάλων ἐπιμελεῖται, τῶν σμικρῶν δὲ ἀμελεῖ· κατὰ\nτίνα οὖν ἐπαινοῦντες τὸν τοιοῦτον λόγον οὐκ ἂν παντάπασι\n πλημμελοῖμεν; σκοπῶμεν δὲ ὧδε. ἆρ’ οὐ\nκατὰ δύο εἴδη τὸ τοιοῦτον πράττει ὁ πράττων, εἴτε \nθεὸς εἴτε ἄνθρωπος; Ποίω δὴ λέγομεν;"
    },
    "12.10": {
      "book": "12",
      "section": "10",
      "text": "Ἢ διαφέρον οὐδὲν οἰόμενος εἶναι τῷ ὅλῳ,\n ἀμελουμένων τῶν σμικρῶν, ἢ ῥᾳθυμίᾳ καὶ τρυφῇ,\nεἰ διαφέρει, ὁ δὲ ἀμελεῖ· ἢ ἔστιν ἄλλως πως γιγνομένηη\nἀμέλεια; οὐ γάρ που, ὅταν γε ἀδύνατον ᾖ τῶν\nπάντων ἐπιμελεῖσθαι, τότε ἀμέλεια ἔσται τῶν σμικρῶν\nἢ μεγάλων μὴ ἐπιμελουμένῳ, ὧν ἂν δυνάμει\n θεὸς ἢ φαῦλός τις ὢν ἐλλιπὴς καὶ μὴ δυνατὸς ἐπιμελεῖσθαι\nγίγνηται. Πῶς γὰρ ἄν;"
    },
    "12.11": {
      "book": "12",
      "section": "11",
      "text": "Νῦν δὴ δύο ὄντες τρισὶν ἡμῖν οὖσιν ἀποκρινάσθωσαν, \nοἶ θεοὺς μὲν ἀμφότεροι ὁμολογοῦντες\n εἶναι, παραιτητοὺς δὲ ἕτερος, ὁ δὲ ἀμελεῖς τῶν σμικρῶν.\nπρῶτον μὲν θεοὺς ἀμφότεροί φατε γινώσκειν,\nκαὶ ὁρᾶν καὶ ἀκούειν πάντα, λαθεῖν δὲ αὐτοὺς οὐδὲν \nδυνατὸν εἶναι τῶν ὁπόσων εἰσὶν αἶ αἰσθήσεις τε καὶ\nἐπιστῆμαι. ταύτῃ λέγετε ἔχειν ταῦτα, ἢ πῶς; Οὕτως."
    },
    "12.12": {
      "book": "12",
      "section": "12",
      "text": "Τί δέ; δύνασθαι πάντα ὁπόσων αὖ δύναμίς\nἐστι θνητοῖς τε καὶ ἀθανάτοις; Πῶς γὰρ οὐ συγχωρήσονται καὶ ταῦτα οὕτως ἔχειν; Καὶ μὴν ἀγαθούς τε καὶ ἀρίστους ὡμολογήκαμεν\nαὐτοὺς εἶναι, πέντε ὄντες. Σφόδρα γε. Ἄρ’ οὖν οὐ ῥᾳθυμίᾳ μὲν καὶ τρυφῇ ἀδύνατον\nαὐτοὺς ὁμολογεῖν πράττειν ὁτιοῦν τὸ παράπαν, ὄντας\nγε οἵους λέγομεν; δειλίας γὰρ ἔγγονος ἔν γε\nἡμῖν ἀργία, ῥᾳθυμία δὲ ἀργίας καὶ τρυφῆς."
    },
    "12.13": {
      "book": "12",
      "section": "13",
      "text": "Ἀληθέστατα λέγεις. Ἀργέᾳ μὲν δὴ καὶ ῥᾳθυμίᾳ οὐδεὶς ἀμελεῖ θεῶν,\nοὐ γὰρ μέτεστιν αὐτῷ που δειλίας. Ὀρθότατα λέγεις. Οὐκοῦν τὸ λοιπὸν, εἴπερ ἀμελοῦσι τῶν σμικρῶν\nκαὶ ὀλίγων τῶν περὶ τὸ πᾶν, ἢ γινώσκοντες ὡς τὸ \nπαράπαν οὐδενὸς τῶν τοιούτων ἐπιμελεῖσθαι δεῖ,\nδρῷεν ἂν τοῦτο· ἢ τί τὸ λοιπὸν, πλὴν τὸ γινώσκειν\n τοὐναντίον; Οὐδέν."
    },
    "12.14": {
      "book": "12",
      "section": "14",
      "text": "Πότερον οὖν, ὠ ἄριστε καὶ βέλτιστε, θῶμέν \nσε λέγοντα, ὡς ἀγνοοῦντάς τε καὶ δέον ἐπιμελεῖσθαι\nδι’ ἄγνοιαν ἀμελοῦντας, ἢ γινώσκοντας ὅτι δεῖ, καθαπερ\nοἱ φαυλότατοι τῶν ἀνθρώπων λέγονται ποιεῖν,\nεἰδότες ἄλλα εἶναι βέλτιον πράττειν ὧν δὴ πράττουσι\nδιά τινας ἥττας ἡδονῶν ἢ λυπῶν οὐ ποιεῖν;"
    },
    "12.15": {
      "book": "12",
      "section": "15",
      "text": "Πῶς γὰρ ἄν; Οὐκοῦν δὴ τά γε ἀνθρώπινα πράγματα τῆς τε\nἐμψύχου μετέχει φύσεως ἅμα καὶ θεοσεβέστατον\nαὐτό ἐστι πάντων ζῴων ἄνθρωπος. Εοικε γοῦν. Θεῶν γε μὴν κτήματά φαμεν εἶναι πάντα ὁπόσα\nθνητὰ ζῷα ἢ νοερὰ] ὧνπερ καὶ τὸν οὐρανὸν ὅλον. Πῶς γὰρ οὔ;"
    },
    "12.16": {
      "book": "12",
      "section": "16",
      "text": "Ἤδη τοίνυν ἢ σμικρὰ ἢ μεγάλα τις φάτω\nταῦτα εἶναι τοῖς θεοῖς· οὐδετέρως γὰρ τοῖς κεκτημένοις \nἡμᾶς ἀμελεῖν ἂν εἴη προσῆκον, ἐπιμελεστάτοις\n\n\nγε οὖσι καὶ ἀρίστοις. σκοπῶμεν γὰρ καὶ τόδε ἔτι\nπρὸς τούτοις. Τὸ ποῖον; Τὸ περί τε αἰσθήσεως καὶ δυνάμεως, ἆρ’ οὐκ\n ἐναντίως ἀλλήλοιν πρὸς ῥᾳστώνην καὶ χαλεπότητά\nἐστον πεφυκότε; Πῶς λέγεις;"
    },
    "12.17": {
      "book": "12",
      "section": "17",
      "text": "Ὁρᾶν μέν που καὶ ἀκούειν τὰ σμικρὰ χαλεπώτερον\nἢ τὰ μεγάλα, φέρειν δὲ αὖ καὶ κρατεῖν καὶ\n ἐπιμελεῖσθαι τῶν σμικρῶν καὶ ὀλίγων παντὶ ῥᾷον ἢ\nτῶν ἐναντίων. Καὶ πολύ γε. Ἰατρῷ δὴ προστεταγμένον ὅλον τι θεραπεύειν\nβουλομένῳ καὶ δυναμένῳ, τῶν μὲν μεγάλων ἐπιμελὲς\n ἔσται, τῶν μορίων δὲ καὶ σμικρῶν ἀμελές· εἶθ’\nἔξει ποτὲ καλῶς αὐτῶ τὸ πὰν; Οὐδαμῶς."
    },
    "12.18": {
      "book": "12",
      "section": "18",
      "text": "Οὐ μὴν οὐδέ γε κυβερνήταις οὐδὲ στρατηγοῖς\nοὐδ’ οἰκονόμοις οὐδ’ αὖ τισι πολιτικοῖς οὐδὲ\n ἄλλῳ τῶν τοιούτων οὐδενὶ χωρὶς τῶν ὀλίγων ἢ σμιχρῶν\nπολλὰ ἢ μεγάλα· οὐδὲ γὰρ ἄνευ τῶν σμικρῶν\nτοὺς μεγάλους φασὶν οἱ λιθολόγοι λίθους εὖ κεῖσθαι. Πῶς γὰρ ἄν;"
    },
    "12.19": {
      "book": "12",
      "section": "19",
      "text": "Μὴ τοίνυν τὸν θεὸν ἀξιώσωμέν ποτε θνητῶν\n δημιουργῶν φαυλότερον, οἱ τὰ προσήκοντα αὐτοῖς \nἔργα, ὅσῳπερ ἂν ἀμείνους ὦσι, τόσῳ ἀκριβέστερα\nκαὶ τελεώτερα μιᾷ τέχνῃ σμικρὰ καὶ μεγάλα ἀπεργάζονται·\nτὸν δὲ θεὸν ὄντα τε σοφώτατον βουλόμενόν\nτε ἐπιμελεῖσθαι καὶ δυνάμενον, ὧν μὲν ῥᾷον ἐπιμεληθῆναι,\n σμικρῶν ὄντων, μηδαμῆ ἐπιμελεῖσθαι, καθάπερ\nἀργὸν ἢ δειλόν τινα διὰ πόνους ῥᾳθυμοῦντα,\nτῶν δὲ μεγάλων."
    },
    "12.20": {
      "book": "12",
      "section": "20",
      "text": "Μηδαμῶς δόξαν τοιαύτην περὶ θεῶν, co ξένε,\nἀποδεχώμεθα· οὐδαμῆ γὰρ οὔτε ὅσιον οὔτ’ ἀληθὲς\nτὸ διανόημα διανοοίμεθ’ ἄν. Δοκοῦμεν δέ μοι νῦν ἤδη καὶ μεγάλα μετρίως\n διειλέχθαι τῷ φιλαιτίῳ τῆς ἀμελείας πέρι θεῶν. Ναί. Τῷ γε βιάζεσθαι τοῖς λόγοις ὁμολογεῖν αὐτὸν μὴ\nλέγειν ὀρθῶς. ἐπῳδῶν γε μὴν προσδεῖσθαί μοι δοκεῖ\nκεῖ μύθων ἔτι τινῶν. Ποίων, ὢ ἀγαθέ;"
    },
    "12.21": {
      "book": "12",
      "section": "21",
      "text": "Πείσωμεν τὸν νεανίαν τοῖς λόγοις ὡς τῷ\nτοῦ παντὸς ἐπιμελουμένῳ πρὸς τὴν σωτηρίαν καὶ\nἀρετὴν τοῦ ὅλου πάντ’ ἐστὶ συντεταγμένα, ὧν καὶ\nτὸ μέρος εἰς δύναμιν ἕκαστον τὸ προσῆκον πάσχει\nκαὶ ποιεῖ. τούτοις δέ εἰσιν ἄρχοντες πρσστεταγμένοι \nἑκάστοις ἐπὶ τὸ σμικρότατον ἀεὶ πάθης καὶ πράξεως,\nεἰς μερισμὸν τὸν ἔσχατον τέλος ἀπειργασμένοι·"
    },
    "12.22": {
      "book": "12",
      "section": "22",
      "text": "ὧν ἕν καὶ τὸ σὸν, ὠ σχέτλιε, μόριον ε̣ἰς τὸ πᾶν\nξυντείνει βλέπον ἀεὶ , καίπερ πάνσμικρον ὅν. σὲ δὲ\nλέληθε περὶ τοῦτο αὐτὸ ὡς γένεσις ἕνεκα ἐκείνου \nγίνεται πᾶσα, ὅπως ᾖ τῷ τοῦ παντὸς βίῳ ὑπάρχουσα\nεὐδαίμων οὐσία, οὐχ ἕνεκα σοῦ γινομένη, σὺ δ’ ἕνεκα\nἐκείνου. πᾶς γὰρ ἰατρὸς καὶ πᾶς ἔντεχνος δημιουργὸς\nπαντὸς μὲν ἕνεκα πάντα ἐργάζεται, πρὸς τὸ\nκοινῇ ξυντείνων βέλτιστον, μέρος μὴν ἕνεκα ὅλου \nκαὶ οὐχὶ ὅλον μέρους ἕνεκα ἀπεργάζεται."
    },
    "12.23": {
      "book": "12",
      "section": "23",
      "text": "σὺ δὲ\n ἀγανακτεῖς ἀγνοῶν ὅπη τὸ περὶ σὲ ἄριστον τῷ παντὶ\nξυμβαίνει καὶ σοὶ κατὰ δύναμιν τὴν τῆς κοινῆς γενέσεως.\nἐπεὶ δὲ ἀεὶ ψυχὴ συντεταγμένη σώματι τοτὲ\nμὲν ἄλλῳ, τοτὲ δ’ ἄλλῳ, μεταβάλλει παντοίας μεταβολὰς, \nδι’ ἑαυτὴν ἢ δι’ ἑτέραν ψυχὴν , οὐδὲν ἄλλο\nἔργον τῷ πεττευτῇ λείπεται πλὴν μετατιθέναι τὸ\n\n\nμὲν ἄμεινον γινόμενον ἦθος εἰς βελτίω τόπον, χεῖρον\nδὲ εἰς τὸν χείρονα, ἔνα τὸ πρέπον ἕκαστον τῆς\nμοίρας λαγχάνῃ."
    },
    "12.24": {
      "book": "12",
      "section": "24",
      "text": "Πῆ λέγεις; Ἡιπερ ἂν ἔχοι λόγον ῥᾳστώνη ἐπιμελείας θεοῖς\nτῶν πάντων, ταύτῃ μοι δοκῶ φράζειν. εἰ μὲν γὰρ\nπρὸς τὸ ὅλον ἀεὶ βλέπων πλάττοι τις μετασχηματίζων c\nτὰ πάντα, οἷον ἐκ πυρὸς ὕδωρ ἔμψυχον, καὶ μὴ ξέμπολλα\nἐξ ἑνὸς, ἢ ἐκ πολλῶν ἕν, πρώτης ἢ δευτέρας\n ἢ καὶ τρίτης γενέσεως μετειληφότα, πλήθεσιν ἄπειρ’\nἂν εἴη τῆς μετατιθεμένης κοσμήσεως. νῦν δ’ ἐστὶ\nθαυμαστὴ ῥᾳστώνη τῷ τοῦ παντὸς ἐπιμελουμένῳ."
    },
    "12.25": {
      "book": "12",
      "section": "25",
      "text": "Πὼς αὖ λέγεις; Ὧδε. ἐπειδὴ κατεῖδεν ἡμῶν ὁ βασιλεὺς ἐμψύχους\n οὔσας τὰς πράξεις ἁπάσας καὶ πολλὴν μὲν ἀρετὴν\nἐν αὐταῖς οὖσαν, πολλὴν δὲ κακίαν, ἀνώλεθρον δὲ\nὂν γενόμενον, ἀλλ’ οὐκ αἰώνιον, ψυχὴν καὶ σῶμα, \nκαθάπερ οἱ κατὰ νόμον ὄντες θεοί· γένεσις γὰρ οὐκ\nἄν ποτε ἦν ζῴων ἀπολομένου τούτοιν θατέρου·) καὶ\n τὸ μὲν ὠφελεῖν ἀεὶ πεφυκὸς ὂν ἀγαθὸν ψυχῆς διενοήθη,\nτὸ δὲ κακὸν βλάπτειν · ταῦτα πάντα ξυνιδὼν\nἐμηχανήσατο ποῦ κείμενον ἕκαστον τῶν μερῶν\nνικῶσαν ἀρετὴν, ἡττωμένην δὲ κακίαν ἐν τῷ παντὶ\nπαρέχοι μάλιστ’ ἂν καὶ ῥᾴστα καὶ ἄριστα."
    },
    "12.26": {
      "book": "12",
      "section": "26",
      "text": "μεμηχάνηται\n δὴ πρὸς πᾶν τοῦτο τὸ ποῖόν τι γιγνόμενον\nἀεὶ ποίαν ἔδραν δεῖ μεταλαμβάνον οἰκίζεσθαι καὶ\nτίνας ποτὲ τόπους· τῆς δὲ γενέσεως τοῦ ποίου τινὸς\nἀφῆκε ταῖς βουλήσεσιν ἑκάστων ἡμῶν τὰς αἰτίας.\nὅπη γὰρ ἂν ἐπιθυμῇ καὶ ὁποῖός τις ὢν τὴν ψυχὴν,\n ταύτῃ σχεδὸν ἑκάστοτε καὶ τοιοῦτος γίγνεται ἅπας \nἡμῶν ὡς τὸ πολύ. Τὸ γοῦν εἰκός."
    },
    "12.27": {
      "book": "12",
      "section": "27",
      "text": "Μεταβάλλει μὲν τοίνυν πάνθ᾿ ὃσα μέτοχά\nἐστι ψυχῆς, ἐν αὐτοῖς κεκτημένα τὴν τῆς μεταβολῆς\nαἰτίαν· μεταβάλλοντα δὲ φέρεται κατὰ τὴν τῆς εἱμαρμένης\nτάξιν καὶ νόμον. Σμικρότερα μὲν τῶν ἠθῶν\nμεταβάλλοντα ἐλάττω κατὰ τὸ τῆς χώρας ἐπίπεδον \nμεταπορεύεται, πλείω δὲ καὶ ἀδικώτερα μεταπεςόντα\nεἰς βάθος τά τε κάτω λεγόμενα τῶν όπων, ὃσα Ἃιδην\n τε καὶ τὰ τούτων ἐχόμενα τῶν ὀνομάτων ἐπονομάζοντες\nσφόδρα φοβοῦνται καὶ ὀνειροπολοῦσι ζῶντες διαλυθέντες\nτε τῶν σωμάτων. Μείζω δὴ ψυχὴ κακίας ἢ \nἀρετῆς ὁπόταν μεταβάλλῃ διὰ τὴν αὑτῆς βούληςίν\nτε καὶ ὁμιλίαν γενομένη ἰσχυρὰν, ὁπόταν μὲν ἀρετῇ\nθείᾳ προσμέξασα γίνηται διαφερόντως τοιαῦτα, διαφέροντα\nκαὶ μετέβαλε τόπον ἃγιον ὃλον, μετακομισθεῖσα\nεἰς ἀμείνω τινὰ τόπον ἓτερον· ὃταν δὲ τἀναντία, \n ἐπὶ τἀναντία μεθιδρύσατο τὸν αὑτῆς βίον."
    },
    "12.28": {
      "book": "12",
      "section": "28",
      "text": "αὓτη τοι δίκη ἐστὶ θεῶν οἳ Ὂλυμπον ἒχουσιν,\nὦ παῖ καὶ νεανίσκε, ἀμελεῖσθαι δοκῶν ὑπὸ θεῶν·\n κακίω μὲν γινόμενον πρὸς τὰς κακίους ψυχὰς, ἀμείνω \nδὲ πρὸς τὰς ἀμείνους πορευόμενον ἒν τε ζωῇ καὶ ἐν\nπᾶσι θανάτοις πάσχειν τε ἃ προςῆκον δρὰν ἐστι τοῖς\nπροσφυέσι τοῦς προσφερεὶς καὶ ποιεῖν."
    },
    "12.29": {
      "book": "12",
      "section": "29",
      "text": "Ταύτης\nτῆς δίκης οὒτε σὺ μήποτε οὒτ᾿ ἂλλος ἀτυχὴς γενόμενος\nἐπεύξεται περιγενέσθαι θεῶν, ἣν παςῶν δίκην \n[δικῶν] διαφερόντως ἒταξάν τε οἱ τάξαντες χρεών τε\nἐξευλαβεῖσθαι τὸ παράπαν. Οὐ γὰρ ἀμεληθήσῃ πατὲ\nὑπ᾿ αὐτῆς. οὐχ οὓτω σμικρὸς ὢν δύσῃ δύσῃ κατὰ τὸ τῆς\nγῆς βάθος, οὐδ᾿ ὑψηλὸς γενόμενος εἰς τὸν οὐρανὸν\nἀναπτήσῃ τίσεις δὲ αὐτῷ τὴν προςήκουσαν τιμωρίαν \n εἲτ ᾿ ἐνθάδε μένων εἲτε καὶ ἐν Ἃιδου διαπορευθεὶς\nΕἲτε καὶ τούτων εἰς ἁγιώτερον ἒτι διακομισθεὶς τόπον."
    },
    "12.30": {
      "book": "12",
      "section": "30",
      "text": "ὁ αὐτὸς δὲ λόγος σοι καὶ περὶ ἐκείνων ἂν εἴη\nτῶν οὓς σὺ κατιδὼν ἐκ σμικρῶν μεγάλους γεγονότας\nἀνοσιουργήσαντας , ἤ τι τοιοῦτον πράξαντας , ᾠήθης\nἐξ ἀθλίων εὐδαίμονας γεγονέναι, καὶ ὡς ἐν κατίπτροις\n αὐτῶν ταῖς πράξεσιν ἡγήσω καθεωρακέναι τὴν\nπάντων ἀμέλειαν θεῶν, οὐκ εἰδὼς αὐτῶν τὴν συντέλειαν,\nὅπη ποτὲ τῷ παντὶ ξυμβάλλεται. γινώσκειν\nδὲ αὐτὴν, ὠ πάντων ἀνδρειότατε, πρὸς οὐδὲν δοκεῖς, \nἥν τις μὴ γινώσκων οὐδ’ ἂν τύπον ἴδοι ποτὲ, οὐδὲ\n λόγον ξυμβάλλεσθαι περὶ βίου δυνατὸς ἂν γένοιτο\nεἰς εὐδαιμονίαν τε καὶ δυσδαίμονα τύχην."
    },
    "12.31": {
      "book": "12",
      "section": "31",
      "text": "ταῦτα\nεἰ μέν σε πείθει Κλεινίας ὅδε καὶ ξύμπασα ἡμῶν ἥδε\nἡ γερουσία , περὶ θεῶν ὡς οὐκ οἶσθα ὅ τι λέγεις, καλῶς\nἄν σοι θεὸς αὐτὸς ξυλλαμβάνοι· εἰ δ’ ἐπιδεὴς\n ἔτι λόγου ἂν εἴης, λεγόντων ἡμῶν πρὸς τὸν τρίτον\nἐπάκουε , εἰ νοῦν καὶ ὁπωσοῦν ἔχεις.”"
    },
    "12.32": {
      "book": "12",
      "section": "32",
      "text": "Τούτων ὁ νοῦς, εἰ καὶ μὴ τὰ ῥήματα, ἐν τοῖς\nἙβραίων λογίοις προκαταβέβληται συντομώτατα καὶ\nδι’ ὀλίγων τῆς διανοίας περιεχομένης. τό τε γὰρ \n “οὐχ οὕτω σμικρὸς ὢν δύσῃ κατὰ τὸ τῆς γῆς βάθος,\nοὐδ’ ὑψηλὸς γενόμενος εἰς τὸν οὐρανὸν ἀναπτήσῃ\nὅμοιον ἂν εἴη τῷ παρὰ τῷ Δαβὶδ τοῦτον ἔχοντι τὸν\nτρόπον “ ποῦ πορευθῶ ἀπὸ τοῦ πνεύματός σου , καὶ\nἀπὸ τοῦ προσώπου σου ποῦ φύγω ; ἐὰν ἀναβῶ εἰς τὸν\n οὐρανὸν, σὺ ἐκεῖ εἶ · ἐὰν καταβῶ εἰς τὸν Ἀίδην, πάρει."
    },
    "12.33": {
      "book": "12",
      "section": "33",
      "text": "εἰ ἀναλάβοιμι πτέρυγας καὶ κατασκηνώσαιμι εἰς\nτὰ ἔσχατα τῆς θαλάσσης· καὶ γὰρ ἐκεῖ ἡ χείρ σου\nὁδηγήσει ” ἀλλὰ καὶ τὸ οἱ οὐρανοὶ διηγοῦνται\nδόξαν θεοῦ, καὶ ποίησιν χειρῶν αὐτοῦ ἀναγγέλλει \n τὸ στερέωμα. καὶ πάλιν ἐν τῷ Ἠσαίᾳ τὸ “ ἀναβλέψατε\nεἰς ὕψος τοὺς ὀφθαλμοὺς ὑμῶν, καὶ ἴδετε τίς κατέδειξε\nταῦτα πάντα.” καὶ τὸ “ἐκ μεγέθους καὶ καλλο-\n\n\nνῆς κτισμάτων ἀναλόγως ὁ γενεσιουργὸς θεωρεῖται.”\nκαὶ τὸ “τὰ γὰρ ἀόρατα αὐτοῦ ἀπὸ κτίσεως κόσμου\nτοῖς ποιήμασι νοούμενα καθορᾶται, ἥ τε ἀΐδιος αὐτοῦ\nδύναμις καὶ θειότης.” ἀλλὰ καὶ τὸ  “ἐζήλωσα ἐπὶ τοῖς\nἀνόμοις, εἰρήνην ἁμαρτωλόν θεωρῶν” μεταπεφράσθαι \nμοι δοκεῖ ὑπὸ τοῦ Πλάτωνος διὰ τοῦ “ὁ αὐτὸς\nδὲ λόγος σοι καὶ περὶ ἐκείνων ἂν εἴη τῶν οὓς σὺ\n κατιδὼν ἐκ μικρῶν μεγάλους γεγονότας ἀνοσιουργήσαντας,\nἤ τι τοιοῦτον πράξαντας, ᾠήθης ἐξ ἀθλίων\nεὐδαίμονας γεγονέναι.” καὶ τὰ ἄλλα δὲ ὅσα τούτοις \nὁμοίως εἴρηται προύλαβε τὴν εἰς πλάτος ἐκτεθεῖσαν\nτοῦ Πλάτωνος ἑρμηνείαν ἐν τοῖς Ἑβραίων λόγοις.\nἕκαστον δ᾿ οὖν αὐτῶν κατὰ μέρος εὕροις ἂν ἀκριβῶς\nἐξετάζων τοῖς Ἑβραίων συμφερόμενον γράμμασι.\nἙβραίων δὲ εἶναι λόγους οὐ μόνον τὰ παρὰ Μωσεῖ \nλόγιά φημι, ἀλλὰ καὶ τὰ τῶν ἄλλων μετὰ Μωσέα\nθεοφιλῶν ἀνδρῶν, εἴτε προφητῶν εἴτε καὶ ἀποστόλων\nτοῦ σωτῆρος ἡμῶν, ὧν ἡ τῶν δογμάτων συμφωνία\nμιᾶς εἰκότως αὐτοὺς καὶ τῆς αὐτῆς προσηγορίας\nἀξιώσειεν."
    },
    "12.34": {
      "book": "12",
      "section": "34",
      "text": "Ὡς ἢ ἐνοῦσα ἐντὸς τῷ περιφερεῖ τούτῳ φαινομένῳ\nσώματι πάντη διακομίζει τὸ τοιοῦτον, καθάπερ\nἡμὰς ἡ παρ’ ἡμῖν ψυχὴ πάντη περιφέρει· ἤ \nποθεν ἔξωθεν σῶμα αὑτῇ πορισαμένη πυρὸς ἤ τινος\nἀέρος, ὡς λόγος ἐστί τινων, ὠθεῖ βίᾳ σώματι σῶμα·\nἢ τρίτον αὐτὴ ψιλὴ σώματος οὖσα, ἔχουσα δὲ δυνάμεις\nἄλλας τινὰς ὑπερβαλλούσας, θαύματι ποδηγεῖ. Ναί. Τοῦτο μὲν ἀνάγκη, τούτων ἔν γέ τι δρῶσαν\nψυχὴν πάντα διάγειν.”"
    },
    "12.35": {
      "book": "12",
      "section": "35",
      "text": "Ταῦτα μὲν οὖν ἐν τῷ δεκάτῳ τῶν Νόμων \nεἴρηται τῷ φιλοσόφῳ. καὶ ἐν τῷ Φιλήβῳ δὲ ἐπάκουσον\nὅπως τὴν αὐτὴν κατασκευάζει διάνοιαν ῾Πάντες γὰρ συμφωνοῦσιν οἶ σοφοὶ, ὄντως\n σεμνύνοντες, ὡς νοῦς ἐστι βασιλέ’ ὗς ἡμῖν οὐρανοῦ\nτε καὶ γῆς. καὶ ἴσως εὑ λέγουσι· διὰ μακροτέρων\nδ’, εἰ βούλει, τὴν σκέψιν αὐτοῦ τοῦ γένους\nποιησώμεθα."
    },
    "12.36": {
      "book": "12",
      "section": "36",
      "text": "Λέγε ὅπως βούλει, μηδὲν μῆκος ὑπολογιζόμενος\n ἡμῖν, ὦ Σώκρατες, ὡς οὐκ ἀπεχθησόμενος. Καλῶς εἶπας. ἀρξώμεθα δέ πως ὧδε\nἐπανερωτῶντες. Πῶς; Πότερον, ὢ Πρώταρχε, τὰ ξύμπαντα καὶ τόδε τὸ \n καλούμενον ὅλον ἐπιτροπεύειν φῶμεν τὴν τοῦ ἀλόγου\nκαὶ εἰκῆ δύναμιν καὶ τὸ ὅπη ἔτυχεν, ἢ τἀναντία,\nκαθάπερ οἶ πρόσθεν ἡμῶν ἔλεγον, νοῦν καὶ\nφρόνησίν τινα θαυμαστὴν συντάττουσαν\nδιακυβερναν;"
    },
    "12.37": {
      "book": "12",
      "section": "37",
      "text": "Οὐδὲν τῶν αὐτῶν, ὢ θαυμάσιε Σώκρατες·\nὃ μὲν γὰρ δὴ σὺ λέγεις, νῦν] οὐδ’ ὅσιον εἶναί μοι\nφαίνεται· τὸ δὲ νοῦν πάντα διακοσμεῖν αὐτὰ φάναι\nκαὶ τῆς ὄψεως τοῦ κόσμου καὶ ἡλίου καὶ σελήνης καὶ\nἄστρων καὶ πάσης τῆς περιφορᾶς ἄξιον, καὶ οὐκ ἄλλως\n ἔγωγ’ ἄν ποτε περὶ αὐτῶν εἴποιμι, οὐδ’ ἂν \nδόξαιμι."
    },
    "12.38": {
      "book": "12",
      "section": "38",
      "text": "Βούλει δή τι καὶ ἡμεῖς τοῖς ἔμπροσθεν ὁμολογούμενον\nξυμφήσωμεν, ὡς ταῦθ’ οὕτως ἔχει; καὶ\nμὴ μόνον οἰώμεθα δεῖν τὰ ἀλλότρια ἄνευ κινδύνου\n λέγειν, ἀλλὰ καὶ συγκινδυνεύωμεν καὶ μετέχωμεν\n2 ἐν τῷ Φιλήβῳ] p. 28.\n\n\nτοῦ ψόγου, ὅταν ἀνὴρ δεινὸς φῇ ταῦτα μὴ οὕτως, ἀλλ’\nἀτάκτως ἔχειν; Πῶς γὰρ οὐκ ἄν βουλοίμην; Ἴθι δὴ, τὸν ἐπιόντα περὶ τούτων λὀγον νῦν ἡμῖνἄθρει."
    },
    "12.39": {
      "book": "12",
      "section": "39",
      "text": "δέγε μόνον. Τὰ περὶ τὴν τῶν σωμάτων φύσιν ἁπάντων τῶν\nΞᾠων, πῦρ καὶ ὕδωρ καὶ πνεῦμα, καθορῶμέν που,\nΚαὶ γῆν, κθάπερ οἰ χειμαζόμενοί φασιν, ἐνόντα ἐν\nτῇ συστάσει; Καὶ μάλα. Χειμαζόμεθα γὰρ ὄντως ὑπὸ ἀπορίας\nἐν τοῖς νῦν λόγοις. Φέρε δὴ περὶ ἑκάστου τῶν παρ’ἡμῖν λάβε τὸ\nΤοιόνδε."
    },
    "12.40": {
      "book": "12",
      "section": "40",
      "text": "Ποῖον; Ὅτι σμικρόν τε τούτων ἕκαστον παρ’ἡμῖν ἕνεστι\nκαὶ φαῦλον καὶ οὐδαμῆ οὐδαμῶς εἰλικρινές ὄν καὶ\nτὴν δύναμιν οὐκ ἀξίαν τῆς φύσεως ἔχον. ἐν ἐνὶ δὲ\nλαβὼν περὶ πάντων νόει ταὐτόν. Οἶον πῦρ ἔστι μέν\nπου παρ’ἡμῖν, ἔστι δ’ἐν τῷ παντἰ."
    },
    "12.41": {
      "book": "12",
      "section": "41",
      "text": "Τί μήν; Οὐκοῦν σμικρὸν μέν τι τὸ παρ’ἡμῖν καὶ ἀσθενὲς \nΚαὶ φαῦλον, τὸ δ’ἐν τῷ παντὶ πλήθει τε θαυμαστὸν καὶ καἀλλει καὶ πάςῃ δυνάμει τῇ περὶ τὸ πῦρ\n οὔσῃ. Καὶ μάλα ἀληθὲς ὅ λέγεις. Τί δέ;τρέφεται καὶ γίνεται ἐκ τούτου καὶ ἄρχεται\n τὸ τοῦ παντὸς πῦρ ὐπὸ τοῦ παρ’ἡμῖν πυρὸς , ἤ \nτοὐναντίον ὑπ’ἐκείνου τό τε ἐμὸν καὶ τὸ σὸν καὶ τὸ \nτῶν ἄλλων ξᾠων ἅπαντ’ἴσχει ταῦτα; Τοῦτο μὲν οὐδὲ ἀποκρίσεως ἄξιον ἐρωτᾷς."
    },
    "12.42": {
      "book": "12",
      "section": "42",
      "text": "Ὀρθῶς. Ταῦτα γὰρ ἐρεῖς, οἶμαι, περί τε τῆς\n\n\n\nἐν τοῖς ζῴοις γῆς τῆς ἐνθάδε καὶ τῆς ἐν τῷ παντὶ,\nκαὶ τῶν ἄλλων δὴ ὅσων ἠρώτησα ὀλίγον ἔμπροσθεν,\nοὕτως ἀποκρινῇ. Τίς γὰρ ἀποκρινόμενος ἄλλως ὑγιαίνων ἄν ποτε\n φανείη;"
    },
    "12.43": {
      "book": "12",
      "section": "43",
      "text": "Σχεδὸν οὐδ’ ὁστισοῦν. ἀλλὰ τὸ μετὰ τοῦτο\nἑξῆς ἕπου. πάντα γὰρ ταῦτα ἡμεῖς τὰ νῦν δὴ λεχθέντα\nἆρ’ οὐκ εἰς ἓν συγκείμενα ἰδόντες ἐπωνομάσαμεν\nσῶμα; Τί μήν; Ταὐτὸν δὴ λάβε καὶ περὶ τοῦδε ὃν κόσμον λέγομεν·\nδιὰ τὸν αὐτὸν γὰρ τρόπον ἂν εἴη που σῶμα,\nσύνθετον ὂν ἐκ τῶν αὐτῶν. Ὀρθότατα λέγεις."
    },
    "12.44": {
      "book": "12",
      "section": "44",
      "text": "Πότερον οὖν ἐκ τούτου τοῦ σώματος ὅλως τὸ\nπαρ’ ἡμῖν σῶμα, ἢ ἐκ τοῦ παρ’ ἡμῖν τοῦτο τρέφεταί\nτε καὶ ὅσα νῦν δὴ περὶ αὐτῶν ἐπείπομεν εἴληφέ τε\nκαὶ ἔχει; Καὶ τοῦθ’ ἕτερον, ὠ Σώκρατες, οὐκ ἄξιον\n ἐρωτησεως. Τί δέ; ἀ όδε τρα ἄξιον ἐρωτήσεως; ἢ πῶς ἐρεῖς,."
    },
    "12.45": {
      "book": "12",
      "section": "45",
      "text": "Λέγε τὸ ποῖον. Τὸ παρ’ ἡμῖν σῶμα ἆρ’ οὐ ψυχὴν φήσομεν\nἔχειν; Δῆλον ὅτι φήσομεν. Πόθεν, ὠ φίλε Πρώταρχε, λαβὸν, εἴπερ μὴ τό γε\nτοῦ παντὸς σῶμα ἔμψυχον ὂν ἐτύγχανε, ταὐτά γε\nἔχον τούτῳ καὶ ἔτι πάντη καλλίονα; Δῆλον ὡς οὐδαμόθεν ἄλλοθεν, ὦ Σώκρατες."
    },
    "12.46": {
      "book": "12",
      "section": "46",
      "text": "Οὐ γάρ που δοκοῦμέν γε, ὠ Πρώταρχε, τὰ\nτέτταρα ἐκεῖνα, πέρας καὶ ἄπειρον καὶ κοινὸν καὶ\nτὸ τῆς αἰτίας γένος ἐν ἅπασι τέταρτον ἐνὸν, τοῦτ’ ἐν\n\n\nμὲν τοῖς παρ᾿ ἡμῖν ψυχήν τε παρέχον καὶ σωμασκίαν\nἐμποιοῦν καὶ πταίσαντος σώματος ἰατρικὴν καὶ ἐν\nἄλλοις ἄλλα συντιθὲν καὶ ἀσκούμενον πᾶσαν καὶ\n παντοίαν σοφίαν ἐπικαλεῖσθαι , τῶν δὲ αὐτῶν τούτων\nὄντων ἐν ὅλῳ τε οὐρανῷ καὶ κατὰ μεγάλα μέρη, \nκαὶ προσέτι καλῶν καὶ εἰλικρινῶν, ἐν τούτοις δὲ οὐκ\nἄρα μεμηχανῆσθαι τὴν τῶν καλλίστων καὶ\nτιμιωτάτων φύσιν. Ἀλλ’ οὐδαμῶς τοῦτό γ᾿ ἂν λόγον ἔχοι."
    },
    "12.47": {
      "book": "12",
      "section": "47",
      "text": "Οὐκοῦν εἰ μὴ τοῦτο, μετ᾿ ἐκείνου τοῦ λόγου \nἂν ἑπόμενοι βέλτιον λέγοιμεν, ὡς ἔστιν, ἃ πολλάκις\nεἰρήκαμεν, ἄπειρόν τε ἐν τῷ παντὶ πολὺ καὶ πέρας\nἱκανὸν, καί τις ἐπ᾿ αὐτοῖς αἰτία οὐ φαύλη, κοσμοῦσά\nτε καὶ συντάττουσα ἐνιαυτοὺς καὶ ὥρας καὶ μῆνας,\n σοφία καὶ νοῦς λεγομένη δικαιότατα. Δικαιότατα δῆτα."
    },
    "12.48": {
      "book": "12",
      "section": "48",
      "text": "Σοφία μὴν καὶ νοῦς ἄνευ ψυχῆς οὐκ ἄν ποτε\nγενοίσθην. Οὐ γὰρ οὖν. Οὐκοῦν ἐν μὲν τῇ τοῦ Δῖός ἐρεῖς φύσει βασιλικὴν \nμὲν ψυχὴν, βασιλικὸν δὲ νοῦν ἐγγίνεσθαι διὰ\nτὴν τῆς αἰτίας δύναμιν , ἐν δὲ ἄλλοις ἄλλα καλὰ,\nκαθότι φίλον ἑκάστοις λέγεσθαι.”"
    },
    "13.1": {
      "book": "13",
      "section": "1",
      "text": "“Ὅ τι δ’ ἂν ὁ θεὸς, φησὶν, ἀναιρῇ περί\nτῶν κτημάτων καὶ τοῦ κινήσαντος, τοῦθ’ ἡ πόλις\nὑπηρετοῦσα ταῖς μαντείαις δράτω τοῦ θεοῦ. καὶ ἐὰν\nμὲν ἐλεύθερος ὁ μηνύσας ᾖ, δόξαν ἀρετῆς κεκτήσθω,\nμὴ μηνύων δὲ κακίας· δοῦλος δὲ ἂν ᾖ, ὁ μηνύσας \n26 Ὅτι δ’ ἂν —] Plato Leg. 11. p. 914.\n\n\nμὲν ἐλεύθερος ὑπὸ τῆς πόλεως ὀρθῶς γίγνοιτ’ ἂν,\nἀποδιδούσης τῷ δεσπότῃ τὴν τιμήν· μὴ μηνύων δὲ\nθανάτῳ ζημιούσθω.”"
    },
    "13.2": {
      "book": "13",
      "section": "2",
      "text": "Κἀνταῦθα μὲν ἐζημίωται θανάτῳ οὐχ ὁ παρακινήσας\n τι τῶν ἀπειρημένων, ἀλλ’ ὁ ἑτέρου πλημμελήσαντος\nμὴ καταμηνύσας. καὶ ἄλλως δὲ καθαρὸν\nἀποφαίνει δεσπότην, εἰ τὸν ἴδιον δοῦλον θυμῷ φονεύσειε.\nλέγει δ’ οὖν “ Δοῦλον δὲ κτείνας ἑαυτοῦ μὲν καθηράσθω,\n ἐὰν δὲ ἀλλότριον θυμῷ, διπλῇ τὸ βλάβος ἐκτισάτω\nτῷ κεκτημένῳ.”"
    },
    "13.3": {
      "book": "13",
      "section": "3",
      "text": "Καὶ τοῦτο δὲ ἐπάκουσον αὐτοῦ τῶν νόμων,\nοὓς περὶ φονέων διετάξατο “Ἂ ἄρα τις αὐτόχειρ μὲν κτείνῃ ἐλεύθερον,\n δὲ πεπραγμένον ἀπροβουλεύτως ὀργῇ τινι γένηται\nπραχθὲν, τὰ μὲν ἄλλα, καθάπερ ἄνευ θυμοῦ κτείναντι\nπροσῆκέ τῳ πάσχειν, πασχέτω· δύο δ’ ἐξ\nἀνάγκης ἔτη φευγέτω, κολάζων τὸν αὑτοῦ θυμόν.”"
    },
    "13.4": {
      "book": "13",
      "section": "4",
      "text": "Καὶ τούτῳ προστίθησιν ἐξῆς ἕτερον τοιόνδε\n νόμον “Ὁ δὲ θυμῷ μὲν, μετ’ ἐπιβουλῆς δὲ κτείνας, τὰ\nμὲν ἄλλα κατὰ τὸν ἔμπροσθεν αὖ, τρία δὲ ἔτη, καθάπερ\nἅτερος ἔφευγε τὰ δύο, φευγέτω, μεγέθει θυμοῦ\nπλείω τιμωρηθεὶς Χρόνον.”"
    },
    "13.5": {
      "book": "13",
      "section": "5",
      "text": "Εἶθ’ ἑξῆς περὶ τοῦ δεύτερον φονεύσαντος\nτοιάδε νομοθετεῖ “Ἐὰν δὲ αὖθίς ποτε κατελθὼν ὁπότερος αὐτοῖν  \nἡττηθεὶς ὀργῇ πράξῃ ταὐτὸν τοῦτο, φυγὼν μηκέτι\nκατέλθῃ.”"
    },
    "13.6": {
      "book": "13",
      "section": "6",
      "text": "Καὶ πάλιν ἑξῆς φησιν ‘Ἐὰν δὲ, ὃ γίγνεται μὲν, ὀλιγάκις δὲ, διὰ θυμὸν\nπατὴρ ἢ μήτηρ υἱὸν ἢ θυγατέρα πληγαῖς ἤ τινι τρόπῳ\nβιαίῳ κτείνῃ, καθάρσεις μὲν τὰς αὐτὰς τοῖς ἄλλοις\nκαθαίρεσθαι καὶ ἐνιαυτοὺς τρεῖς ἀπενιαυτεῖν, κατελθόντων \nδὲ τῶν κτεινάντων ἀπαλλάττεσθαι γυναῖκά\nτε ἀπὸ ἀνδρὸς καὶ τὸν ἄνδρα ἀπὸ γυναικὸς, καὶ μήποτ’\nἔτι κοινῇ παιδοποιήσασθαι.”"
    },
    "13.7": {
      "book": "13",
      "section": "7",
      "text": "Καὶ τούτοις ἐπιφέρει “Γυναῖκα δὲ γαμετὴν ἐὰν ἀνὴρ δι’ ὀργὴν κτείνῃ  \n τινὰ, ἢ γυνή τις ἑαυτῆς ἄνδρα ταὐτὸν τοῦτο ὡσαύτως\nἐργάσηται, καθαίρεσθαι τοὺς αὐτοὺς καθαρμοὺς,\nτριετεῖς δὲ ἀπενιαυτήσεις διατελεῖν. κατελθὼν δὲ ὁ\nτοιοῦτό τι δράσας τοῖς αὑτοῦ παισὶν ἱερῶν μὴ κοινωνείτω,\nμηδὲ ὁμοτράπεζος γιγνέσθω ποτέ."
    },
    "13.8": {
      "book": "13",
      "section": "8",
      "text": "καὶ \nἐὰν ἀδελφὸς ἀδελφὸν ἢ ἀδελφὴν, ἢ ἀδελφὴ ἀδελφὸν\nἢ ἀδελφὴν θυμῷ κτείνῃ, τὰ μὲν τῶν καθαρμῶν\nκαὶ ἀπενιαυτήσεων, καθάπερ εἴρηται τοῖς\nγονεῦσι καὶ τοῖς ἐκγόνοις, εἰρήσθω δεῖν γίγνεσθαι\nκαὶ τούτοις ὧν ἀδελφούς τε ἀδελφῶν καὶ γονέας \nἐστέρηκε παίδων, τούτοις δὲ συνέστιος αὐτοῖς αὐτὸς\n μηδέποτε γιγνέσθω, μηδὲ κοινωνὸς ἱερῶν. —"
    },
    "13.9": {
      "book": "13",
      "section": "9",
      "text": "ἀδελφὸς\nδὲ ἐὰν ἀδελφὸν κτείνῃ ἐν στάσεσι μάχης γενομένης,\nἤ τινι τοιούτῳ τρόπῳ, ἀμυνόμενος ἄρχοντα\nχειρῶν πρότερον, καθάπερ πολέμιον ἀποκτείνας ἔστω \nκαθαρός. καὶ ἐὰν πολίτης πολίτην ὡσαύτως, ἢ ξένος\nξένον. ἐὰν δὲ ἀστὸν ξένος, ἢ ξένον ἀστὸς ἀμυνόμενος\nκτείνῃ, κατὰ τὰ αὐτὰ ἔστω τοῦ καθαρὸς εἶναι·\nκαὶ ἐὰν δοῦλος δοῦλον, ὡσαύτως. ἐὰν δὲ αὖ δοῦλος\nἐλεύθερον ἀμυνόμενος ἀποκτείνῃ, καθάπερ ὁ κτείνας \n2 Ἐὰν δὲ —] Ibid. p. 868. 869. 871.\n\n\nπατέρα τοῖς αὐτοῖς ἔνοχος ἔστω νόμοις. —"
    },
    "13.10": {
      "book": "13",
      "section": "10",
      "text": "Ὃς ἂν \nἐκ προνοίας τε καὶ ἀδίκως ὁντιναοῦν τῶν ἐμφυλίων\nαὐτόχειρ κτείνῃ, πρῶτον μὲν τῶν νομίμων εἰργέσθω,\nμήτε ἀγορὰν μήτε ἱερὰ μήτε λιμένας μήτε ἄλλον κοινὸν\n σύλλογον μηδένα μιαίνων, ἐάν τέ τις ἀπαγορεύῃ\nτῷ δράσαντι ταῦτα ἀνθρώπων καὶ ἐὰν μή. ὁ γὰρ\nνόμος ἀπαγορεύει . . . ὁ δὲ μὴ ἐπεξιὼν δέον ἢ μὴ\nπροαγορεύων εἰργέσθω τῶν ἐντὸς ἀνεψιότητος—τὸ\nδὲ δεύτερον ὑπόδικος τῷ θέλοντι τιμωρεῖν ὑπὲρ τοῦ\n τελευτήσαντος γιγνέσθω.—Γυνὴ δὲ ἄνδρα ἑαυτῆς ἐξ\nἐπιβουλῆς τοῦ ἀποκτεῖναι τρώσασα, ἢ ἀνὴρ τὴν ἑαυτοῦ\nγυναῖκα, φευγέτω ἀειφυγίαν.”"
    },
    "13.11": {
      "book": "13",
      "section": "11",
      "text": "Τοιοῦτοι μὲν οἶ τοῦ φιλοσόφου νόμοι. εἰ δὲ\nχρὴ καὶ τοὺς Μώσεως τούτοις ἀντιπαραβαλεῖν, ἐπάκουσον\n οἷα περὶ τῶν φονικόν διατάττεται “ἐὰν\nτίς τινα, καὶ ἀποθάνῃ, θανάτῳ θανατούσθω.\nεἰ δὲ οὐχ ἑκὼν, ἀλλ’ ὁ θεὸς παρέδωκεν εἰς τὰς χεῖρας\nαὐτοῦ, δώσω σοι τόπον οὗ φεύξεται ἐκεῖ ὁ φονεύσας.\nἐὰν δὲ ἐπίθηταί τις τῷ πλησίον αὐτοῦ ἀποκτεῖναι\n αὐτὸν δόλῳ καὶ καταφύγῃ, ἀπὸ τοῦ θυσιαστηρίου\nμου λήψῃ αὐτὸν θανατῶσαι. ὃς τύπτει πατέρα\nαὐτοῦ, ἢ μητέρα αὐτοῦ, θανάτῳ θανατούσθω.\nἐὰν δὲ λοιδορῶνται δύο ἄνδρες, καὶ πατάξῃ τις τὸν \nπλησίον αὐτοῦ λίθῳ ἢ πυγμῇ, καὶ μὴ ἀποθάνῃ, κατακλιθῇ\n δὲ ἐπὶ τὴν κοίτην, ἐὰν ἐξαναστὰς ὁ ἄνθρωπος\nπεριπατήσῃ ἔξω ἐπὶ ῥάβδου αὐτοῦ, ἀθῷος ἔσται\nὁ πατάξας· πλὴν τῆς ἀργίας αὐτοῦ ἀποτίσει καὶ τὰ\nἰατρεῖα. ἐὰν δὲ πατάξῃ τις τὸν παῖδα αὐτοῦ ἢ τὴν\nπαιδίσκην αὐτοῦ ἐν ῥάβδῳ, καὶ ἀποθάνῃ ὑπὸ τὰς\n χεῖρας αὐτοῦ, δίκῃ ἐκδικηθήσεται. ἐὰν δὲ ἡμέραν\n10 Γυνὴ δὲ —] Ibid. p. 877.\n\n\nμίαν ἢ δύο βιώσῃ, οὐκ ἐκδικηθήσεται· τὸ γὰρ ἀργύριον\nαὐτοῦ ἐστίν. ἐὰν δὲ πατάξῃ τις τὸν ὀφθαλμὸν\nτοῦ οἰκέτου, ἢ τὸν ὀφθαλμὸν τῆς θεραπαίνης αὐτοῦ,\nκαὶ ἐκτυφλώσῃ αὐτὸν, ἐλευθέρους ἐξαποστελεῖ αὐτοὺς\n ἀντὶ τοῦ ὀφθαλμοῦ αὐτῶν.”"
    },
    "13.12": {
      "book": "13",
      "section": "12",
      "text": "τοιαῦτα δὴ \nκαὶ τὰ Μώσεως. αὖθις δὲ ὁ Πλάτων’ τίνα τρόπον\nκαὶ δι’ ὁποῖα πληγαῖς ἀπαραιτήτοις αἰκίζεσθαι τὸν\nοἰκέτην προστάττει ἐπάκουσον “Ὅταν τὴν γενναίαν νῦν λεγομένην σταφυλὴν ἢ\n τὰ γενναῖα σῦκα ἐπονομαζόμενα ὀπωρίζειν βούληται, \nἐὰν μὲν ἐκ τῶν οἰκείων λαμβάνῃ, ὅπως ἂν ἐθέλῃ καὶ\nὁπόταν βούληται καρπούσθω· ἐὰν δὲ ἐξ ἄλλων\nπείσας, ἑπόμενος τῷ λόγῳ τῷ μὴ κινεῖν ὅ τι μὴ κατέθετο,\nἐκεῖνος ἀεὶ ζημιούσθω. ἐὰν δὲ δοῦλος μὴ\nπείσας τὸν δεσπότην τῶν χωρίων ἅπτηταί του πῶν \n τοιούτων, κατὰ ῥᾶγα βοτρύων καὶ σῦκον συκῆς ἰσαρίθμους\nπληγὰς τούτοις μαστιγούσθω.”"
    },
    "13.13": {
      "book": "13",
      "section": "13",
      "text": "Τοιαῦτα μὲν τὰ κατὰ τῶνδε οὐκ ἄξια τῆς\nΠλάτωνος μεγαλονοίας. ὡς δὲ σεμνὰ καὶ φιλάνθρωπα\nτὰ παρὰ Μωσεῖ μάθοις ἂν ἐπακούσας ὧδέ πη \nλέγοντος “ἐὰν δὲ εἰσέλθῃς εἰς ἀμπελῶνα τοὐ πλησίον,\nφαγῇ σταφυλὴν, ὅσον ψυχήν σου ἐμπλησθῆναι,\nεἴς τ’ ἄγγος οὐκ ἐμβαλεῖς.” καὶ πάλιν “ἐὰν εἰσέλθῃς\nεἰς ἀμητὸν τοῦ πλησίον σου καὶ συλλέξῃς στάχυς\nἐν ταῖς χερσί σου, δρέπανον οὐ μὴ ἐπιβάλλῃς \nἐπὶ τὸν ἀμητὸν τοῦ πλησίον σου.” καὶ αὖθις ἐὰν\nἀμήσῃς ἀμητόν σου ἐν τῷ ἀγρῷ σου, καὶ ἐπιλάθῃ\nδράγμα ἐν τῷ ἀγρῷ σου, οὐκ ἐπαναστραφήσῃ λαβεῖν\nαὐτό· τῷ πτωχῷ καὶ τῷ προσηλύτῳ καὶ τῷ ὀρφανῷ\nκαὶ τῇ χήρᾳ ἔσται, ἔνα εὐλογήσῃ σε κύριος ὁ \n9 Ὅταν —] Plato Leg. 8. p. 844.\n\n\nθεός σου ἐν παντὶ ἔργῳ τῶν χειρῶν σου. ἐὰν δὲ\nἐλαιολογήσῃς, οὐκ ἐπαναστρέψεις καλαμήσασθαι τὰ \nὀπίσω σου· τῷ προσηλύτω καὶ τῷ ὀρφανῷ καὶ τῇ)\nχήρᾳ ἔσται. ἐὰν δὲ τρυγήσῃς τὸν ἀμπελῶνα σου, οὐκ\n ἐπανατρυγήσεις τὰ ὀπίσω σου· τῷ προσηλύτῳ καὶ\nτῇ χήρᾳ ἔσται ταῦτα.”"
    },
    "13.14": {
      "book": "13",
      "section": "14",
      "text": "Καὶ ταῦτα μὲν τὰ παρὰ Μωσεῖ. δῆλα δὲ τὰ\nΠλάτωνος ἐν οἶς μυρία εὕροις ἂν ἀνεπίληπτα, ὧν\nδὴ μάλιστα τῶν παρ᾿ αὐτῷ τὰ σεμνὰ καὶ κράτιστα\n ἀποδεχόμενοι τοῖς μὴ τοιούτοις μακρὰ χαίρειν φαμέν.\nἀλλὰ γὰρ τούτων ὧδε διεξωδευμένων , ἀποδοθείσης\nτε αἰτίας δι᾿ ἣν οὐ κατὰ Πλάτωνα φιλοσοφεῖν ἐγνώκαμεν,\nὥρα καὶ τὰ τῆς λοιπῆς ὑποσχέσεως εἰς πέρας\nἀγαγεῖν, καὶ τάς γε ἄλλας αἱρέσεις τῆς Ἑλληνικῆς\n ἐπιθεωρῆσαι φιλοσοφίας."
    },
    "13.15": {
      "book": "13",
      "section": "15",
      "text": "Καὶ ἑξῆς ἐπιλέγει “Εἰκὸς, ἔφη. Σὺ μὲν τοίνυν, ἦν δ’ ἐγὼ, ὁ νομοθέτης\nαὐτοῖς, ὥσπερ τοὺς ἄνδρας, οὕτω καὶ τὰς γυναῖκας\nἐκλέξας παραδώσεις καθόσον οἶόν τε ὁμοφυεῖς· \nοἱ δὲ, ἅτε οἰκίας τε καὶ ξυσσίτια κοινὰ ἔχοντες,\nἰδίᾳ δὲ οὐδενὸς οὐδὲν τοιοῦτον κεκτημένου, ὁμοῦ δὴ\n ἔσονται, ὁμοῦ δὲ ἀναμεμιγμένων καὶ ἐν γυμνασίοις\nκαὶ ἐν τῇ ἄλλῃ τροφῇ ὑπ’ ἀνάγκης, οἶμαι, τῆς ἐμφύτου\nἄξονται πρὸς τὴν ἀλλήλων μίξιν. ἢ οὐκ ἀναγκαῖά\nσοι δοκῶ λέγειν; Οὐ γεωμετρικαῖς γε, ἠ δ’ ὃς,\nἀλλ’ ἐρωτικαῖς ἀνάγκαις, αἳ κινδυνεύουσιν ἐκείνων \n δριμύτεραι εἶναι πρὸς τὸ πείθειν τε καὶ ἕλκειν τὸν\nπολὺν λεών.”"
    },
    "13.16": {
      "book": "13",
      "section": "16",
      "text": "Ἀλλὰ τούτων μὲν ἴσως τις ἑτέρως διηγήσεται\nτὴν τοῦ λόγου διάνοιαν, μὴ τὸ νομιζόμενον φὰς ὑποβάλλειν.\nμὴ γὰρ ἀδιαστόλως εἰπεῖν πάσας εἷναι\n κοινὰς τὰς γυναῖκας, ὡς καὶ τοῖς τυχοῦσιν ἀκολασταίνειν\nἐξεῖναι, ἀλλ’ ἐπὶ τῇ τῶν ἀρχόντων ἐξουσίᾳ\nκεῖσθαι τὴν πρὸς τοὺς ἄνδρας διανέμησιν αὐτῶν.\nοὕτω γὰρ εἶναι κοινὰς, ὡς ἂν καὶ τὰ δημόσια χρήματα\nφαίη τις εἶναι κοινὰ, οἷς προσήκει διανεμόμενα\n πρὸς τῶν ἐπιτετραμμένων. καὶ δὴ ταῦθ’ οὕτως .\n1 ἐν Πολιτείᾳ —] 5. p. 457. 458.\n\n\n ἐχέτω."
    },
    "13.17": {
      "book": "13",
      "section": "17",
      "text": "τί δ᾿ ἂν εἴποις μαθὼν ὡς καὶ μὴ ἐκφέρειν\nεἰς φῶς τὰ κυούμενα προστάττει, λέγων ὧδε; “Γυναικὶ μὲν, ἦν δ᾿ ἐγὼ, ἀρξαμένῃ ἀπὸ εἰκοσαέτιδος\nμέχρι τεσσαρακονταέτιδος τίκτειν τῇ πόλει·\nἀνδρὶ δὲ, ἐπειδὰν τὴν ὀξυτάτην δρόμου ἀκμὴν παρῇ, \nτὸ ἀπὸ τούτου γεννᾶν τῇ πόλει μέχρι πεντεκαιπεντηκονταέτους.”"
    },
    "13.18": {
      "book": "13",
      "section": "18",
      "text": "Οἷς ἐπιλέγει “ Ὅταν δὲ δὴ, οἶμαι , αἵ τε γυναῖκες καὶ οἱ ἄνδρες\nτοῦ γεννᾶν ἐκβῶσι τὴν ἡλικίαν, ἀφήσομέν που \nἐλευθέρους αὐτοὺς συγγίνεσθαι ᾗ ἂν ἐθέλωσι.” Καὶ ἐπιλέγει “ Διακελευσάμενοι προθυμεῖσθαι μάλιστα μὲν μὴ\nεἰς φῶς ἐκφέρειν κύημα μηδὲν, ἐὰν γένηται· ἐὰν δέ\nτις βιάσηται, οὕτω τιθέναι ὡς οὐκ οὔσης τροφῆς τῷ \nτοιούτω.” Καὶ τὰ μὲν περὶ γυναικῶν ἀγωγῆς τοιαῦτα. τὰ\nδὲ περὶ ἔρωτος ἐκθέσμου ἐπάκουσον οἷα τυγχάνει"
    },
    "13.19": {
      "book": "13",
      "section": "19",
      "text": "Ὅθεν ἀνάγκη φησὶ γεγονέναι, ἀσπάζεσθαί τε\nκαὶ φιλεῖν τούτους μὲν ταῦτα ἐφ’ οἶς γνῶσις, ἐκείνους\nδὲ ἐφ’ οἷς δόξα. ἴσως γὰρ τὴν ἐκλεκτὴν ταύτην\nφύσιν γνώσεως ἐφιεμένην μαντεύεται, εἰ μή τι\nτρεῖς τινας ὑποτιθέμενος φύσεις, τρεῖς πολιτείας, \n ὡς ὑπέλαβόν τινες, διαγράφει, καὶ Ἰουδαίων μὲν\nἀργυρᾶν, Ἑλλήνων δὲ τὴν τρίτην, Χριστιανῶν δὲ,\nοἷς ὁ χρυσὸς ὁ βασιλικὸς ἐγκαταμέμικται, τὸ ἅγιον\nπνεῦμα."
    },
    "13.20": {
      "book": "13",
      "section": "20",
      "text": "τόν τε Χριστιανῶν βίον ἐμφαίνων κατὰ\nλέξιν γράφει ἐν τῷ Θεαιτήτῳ ‟Λέγωμεν δὴ περὶ τῶν κορυφαίων· τί γὰρ ἄν\nτούς γε φαύλως διατρίβοντας ἐν φιλοσοφίᾳ λέγοι;\nοὗτοι δέ που οὔτε εἰς ἀγορὰν ἴσασι τὴν ὁδὸν οὔτε\nὅπου δικαστήριον ἢ βουλευτήριον ἤ τι κοινὸν ἄλλο\nτῆς πόλεως συνέδριον, νόμους δὲ καὶ ψηφίσματα λεγόμενα\n ἢ γεγραμμένα οὔτε ὁρῶσιν οὔτε ἀκούουσι.\nσπουδαὶ δὲ ἑταιρειῶν καὶ σύνοδοι καὶ σὺν αὐλητρίσι \nκῶμοι, οὐδὲ ὄναρ πράττειν προσίστα τᾶι αὐτοῖς.\nεὖ δὲ ἢ κακῶς τι γέγονεν ἐν πόλει, ἤ τί τῳ\nκακόν ἐστι γεγονὸς ἐκ προγόνων, μᾶλλον αὐτοὺς\n1 Ἀδελφοὺς —] Clemens Al. Strom. p. 705.\n4 Ἐστε μὲν —] Plato Rep. 3 p. 415.\n20 Λέγωμεν δὴ —] Plato Theaet. p. 173.\n\n\nλέληθεν ἢ οἶ τῆς θαλάσσης λεγόμενοι χόες. καὶ ταῦτα\nοὔθ’ ὅτι οὐκ οἶδεν οἶδεν, ἀλλὰ τῷ ὄντι τὸ σῶμα\n μόνον ἐν τῇ πόλει κεῖται αὐτοῦ καὶ ἐπιδημεῖ, αὐτὸς\nδὲ πέταται, κατὰ Πίνδαρον, τὰ γᾶς ὑπένερθεν, οὺρανοῦ\n ρανοῦ τε ὕπερ ἀστρονομῶν καὶ πᾶσαν πάντη φύσιν \nἐρευνώμενος.”"
    },
    "13.21": {
      "book": "13",
      "section": "21",
      "text": "‟Πάλιν αὖ τῷ τοῦ κυρίου ῥητῷ τῷ ἔστω\nτὸ ναὶ ναὶ καὶ τὸ οὒ οὔ ἐκεῖνα ἀπεικαστέον ἀλλά\nμοι ψεῦδός τε συγχωρῆσαι καὶ ἀλήθειαν ἀφανίσαι\nοὐδαμῶς θέμις. τῷ τε περὶ τοῦ ὀμόσαι ἀπαγορεύσει \nσυνᾴδει ἥδε ἡ ἐν τῇ δεκάτῳ τῶν Νόμων λέξις “ἔπαι-\nνός τε ὅρκος τε περὶ παντὸς ἀπἐστω.” καὶ τὸ σύνολον\nΠυθαγόρας καὶ Σωκράτης καὶ Πλάτων’ λέγοντες ἀκούειν\nφωνῆς θεοῦ, τὴν κατασκευὴν τῶν ὅλων θεωροῦντες\n ἀκριβῶς ὑπὸ θεοῦ γεγονυῖαν καὶ συνεχομένην \nἀδιαλείπτως, ἀκηκόασι τοῦ Μώσεως λέγοντος ‘εἶπε\nκαὶ ἐγένετο, τὸν λόγον τοῦ θεοῦ ἔργον εἶναι διαγράφοντος."
    },
    "13.22": {
      "book": "13",
      "section": "22",
      "text": "ἐπί τε τῆς τοῦ ἀνθρώπου ἐκ χοὸς διαπλάσεως\nἱστάμενοι γήι·νον μὲν οἶ φιλόσοφοι παρ’\nἕκαστα τὸ σῶμα ἀναγορεύουσιν, Ὅμηρος δὲ οὐκ ὀκνεῖ \nἐν κατάρας μέρει τίθεσθαι τὸ\nἀλλ’ ὑμεῖς μὲν πάντες ὕδωρ καὶ γαῖα γένοισθε,\nκαθάπερ Ἠσαίας καὶ καταπατήσατε αὐτοὺς λέγων\n ‘ὡς πηλόν."
    },
    "13.23": {
      "book": "13",
      "section": "23",
      "text": "Καλλίμαχος δὲ διαρρήδην γράφει\nἢν κεῖνος οὑνιαυτὸς, ᾧ ποτὲ πτηνὸν \nκαὶ τοὐν θαλάσσῃ καὶ τὸ τετράπουν οὕτως\nἐφθέγγεθ’, ὡς ὁ πηλὸς ὁ Προμηθέως.\nπάλιν τε ὁ αὐτὸς ‘εἴ σε ἔφη ‘Προμηθεὺς ἔπλασε,\nκαὶ πηλοῦ μὴ ἐξ ἑτέρου γέγονας.’ Ἡσίοδός τε ἐπὶ\nτῆς Πανδώρας λέγει \n11 Ἔπαινος -] Plato Leg. 11 p. 917 c.\n\n\nἭφαιστον δὲ κέλευσε περικλυτὸν ὅττι τάχιστα\nγαίαν ὕδει φύρειν, ἐν δ’ ἀνθρώπου θέμεν αὐδὴν\nκαὶ νόον."
    },
    "13.24": {
      "book": "13",
      "section": "24",
      "text": "πῦρ μὲν οὖν τεχνικὸν, ὁδῶ βαδίζον εἰς γένεσιν, \n τὴν φύσιν ὁρίζονται οἱ Στωϊκοί· πῦρ δὲ καὶ φῶς\nἀλληγορεῖται ὁ θεὸς καὶ ὁ λόγος αὐτοῦ πρὸς τῆς\nγραφῆς. τί δέ; οὐχὶ καὶ Ὅμηρος παραφράζων\nχωρισμὸν τοῦ ὕδατος ἀπὸ τῆς γῆς καὶ τὴν ἀποκάλυψιν\nτὴν ἐμφανῆ τῆς ξηρὰς ἐπὶ τῆς Τηθύος καὶ τοῦ\n Ὠκεανοῦ λέγει\nἤδη γὰρ δηρὸν χρόνον ἀλλήλων ἀπέχονται\nεὐνῆς καὶ φιλότητος;"
    },
    "13.25": {
      "book": "13",
      "section": "25",
      "text": "πάλιν τὸ δυνατὸν ἐν πάσι προσάπτουσι καὶ οἱ\nπαρ’ Ἕλλησι λογιώτατοι τῷ θεῷ· ὁ μὲν᾿ Ἐπίχαρμος,\n Πυθαγόρειος δὲ ἣν, λέγων\nοὐδὲν ἐκφεύγει τὸ θεῖον, τοῦτο γινώσκειν σε δεῖ· \nαὐτός ἐστ’ ἀμῶν ἐπόπτης, ἀδυνατεῖ δ’ οὐδὲν θεός.\nὁ μελοποιὸς δὲ\nθεῷ δυνατὸν ἐκ μελαίνας\n νυκτὸς ἀμίαντον ὄρσαι φάος,\nκελαινεφεῖ δὲ σκότει καλύψαι\nκαθαρὸν ἁμέρας σέλας.\nὁ μόνος ἡμέρας ἐνεστώσης νύκτα ποιῆσαι δυνάμενος,\nφησὶ, θεὸς οὗτός ἐστιν."
    },
    "13.26": {
      "book": "13",
      "section": "26",
      "text": "ἔν τε τοῖς Φαινομένοις\n ἐπιγραφομένοις ὁ Ἄρατος\nἘκ Διὸς ἀρχώμεσθα \nεἰπὼν\nτὸν οὐδέποτ’ ἄνδρες ἐῶμεν\nἄρρητον· μεσταὶ δὲ Δῖός πᾶσαι μὲν ἀγυιαὶ,\n πᾶσαι δ’ ἀνθρώπων ἀγοραὶ , μεστὴ δὲ θάλασσα,\nκαὶ λιμένες, πάντη δὲ Δῖός κεχρήμεθα πάντες,\n\n\nἐπιφέρει\nτοῦ γὰρ καὶ γένος ἐσμὲν,\nοἷον δημιουργίᾳ,\n. . .ο δ ηπιος ανθρωποισι\n δεξιὰ σημαίνει· \nαὐτὸς γὰρ τέ γε σήματ’ ἐν οὐρανῷ ἐστήριξεν,\nἄστρα διακρίνας· ἐσκέψατο δεῖς ἐνιαυτὸν\nἀστέρας, οἱ κε μάλιστα τετυγμένα σημαίνοιεν\nἀνδράσιν ὡράων, ὄφρ’ ἔμπεδα πάντα φύηται·\nκαί μιν ἀεὶ πρῶτόν τε καὶ ὕστατον ἱλάσκονται. \nχαῖρε, πάτερ, μέγα θαῦμα, μέγ’ ἀνθρώποισιν ὄνειαρ.\n καὶ πρὸ τούτου δὲ Ὅμηρος ἐπὶ τῆς Ἡφαιστοτεύκτου\nἀσπίδος κοσμοποιῶν κατὰ Μωσέα,\n ἐν μὲν γαῖαν ἔτευξ’, ἐν δ’ οὐρανὸν, ἐν δὲ θάλασσαν,\nφησὶν \nἐν δὲ τὰ τείρεα πάντα, τά τ’ οὐρανὸς ἐστεφάνωται.\nὁ γὰρ διὰ τῶν ποιημάτων καὶ τῶν καταλογάδην συγ-\nγραμμάτων ᾀδόμενος Ζεὺς τὴν ἔννοιαν ἐπὶ τὸν θεὸν\nἀναφέρει."
    },
    "13.27": {
      "book": "13",
      "section": "27",
      "text": "Ἤδη δὲ, ὡς εἰπεῖν, ὑπ’ αὐγὰς ὁ Δημόκριτος \nεἶναί τινας ὀλίγους γράφει τῶν ἀνθρώπων, οἳ δὴ\nἀνατείναντες τὰς χεῖρας ἐνταῦθα, οὗ νῦν ἠέρα καλέομεν\nοἱ Ἕλληνες, πάντα Ζεὺς μυθεῖται , καὶ πάντα\nοὗτος οἶδε καὶ διδοῖ καὶ ἀφαιρεῖται, καὶ βασιλεὺς\nοὗτος τῶν πάντων. μυστικώτερον δὲ ὁ μὲν Βοιώτιος \n Πίνδαρος, ἅτε Πυθαγόρειος ὢν,\n‘ὲν ἀνδρῶν, ‘ὲν θεῶν γένος,\nἐκ μιᾶς δὲ ματρὸς πνέομεν ἄμφω,\nτῆς ὕλης παραδίδωσι, καὶ ἔνα τὸν τούτων δημιουργὸν,\nτὸν ἀριστοτέχναν πατέρα λέγει, τὸν καὶ τὰς \nπροκοπὰς κατ’ ἀξίαν εἰς θειότητα παρεσχημένον."
    },
    "13.28": {
      "book": "13",
      "section": "28",
      "text": "σιωπῶ γὰρ Πλάτωνα, ἅ ἀντικρυς οὖτος ἐν τῇ\nπρὸς Ἐραστὸν καὶ Κορίσκον ἐπιστολῇ φαίνεται πατέρα\nκαὶ υἱὸν οὐκ οἶδ’ ὅπως ἐκ τῶν Ἑβραϊκῶν γραφῶν\nἐμφαίνων, παρακελευόμενος κατὰ λέξιν, ἐπομνύντας\n σπουδῇτε ἅμα μὴ ἀμούσῳ καὶ τῇ τῆς σπουδῆς ἀδελφῇ \nπαιδείᾳ τὸν πάντων θεὸν αἴτιον, καὶ τοῦ ἡγεμόνος\nκαὶ αἰτίου πατέρα κύριον ἐπομηύντας, ὅν ἐὰν ὀρθῶς\nφιλοσοφῆτε, εἴσεσθε. ἥ τε ἐν Τιμαίῳ δημηγορία\nπατέρα λέγει τὸν δημιουργὸν, λέγουσα ὦδέπως ‘θεοὶ\n θεῶν, ὦν ἐγὼ πατῆρ δημιουργὸς τε ἔργων.’"
    },
    "13.29": {
      "book": "13",
      "section": "29",
      "text": "ὥστε\nκαὶ ἐπὰν εἴπῃ ‘περὶ τὸν πάντων βασιλέα πάντα ἐστὶ,\nκἀκείνου ἕνεκα τὰ πάντα, κα’κεῖνο αἴτιον τῶν καλ[ν,\nδεύτερον δὲ περὶ τὰ δεύτερα καὶ τρίτον περὶ τὰ\nτρίτα,’οὐκ ἄλλως ἔγωγε ἐξακούω ἤ τὴν ἀγίαν τριἀδα\n μηνύεσθαι. τρίτον μὲν γὰρ εἶναι τὸ ἅγιον πνεῦμα, \nτὸν υἱὸν δἒ δεύτερον, δι’ οὖ πάντα ἐγέντο κατὰ\nβούλησιν τοῦ πατρός."
    },
    "13.30": {
      "book": "13",
      "section": "30",
      "text": "ὁ δὲ αὐτὸς ἐν τῷ δεκάτοῳ\nτῆς Πολιτεῖας Ἠρὸς τοῦ Αρμενίου, τὸ γένετο Παμφύλου,\nμέμνηται, ὅς ἐστι Ζωρόαστρις. αὐτὸς γούν ὁ\n Ζωρόαστρις γράφει ‘τάδε δυεέγραψε Ζωρόαστρις ὁ\nἈρμενίου, τὸ γένος Πάμφυλος, ἐν πολέμῳ τελευτήσας, \nὅσα ἐν Ἅιδῃ γενόμενος ἐδάην παρὰ θεῶν.’τὸν\nδὴ Ζωρόαστριν τοῦτον ὁ Πλάτων δωδεκαταῖον ἐπὶ\nτῇ πυρᾷ κείμενον ἀναβιῶναι λέγει. τάχα μὲν οὐ τὴν \n ἀνάστασιν, ἀλλ’ἐκεὶνα αἰνίσσεται, ὡς διὰ τῶν δώδεκα\nζῳδίων ἡ ὁδὸς ταῖς ψυχαῖς γίνεται εὶς τὴν ἀνάληψιν,\nαὐτὸς δὲ καὶ εἰς τὴν γένεςίν φησι τὴν αὐτὴν \nγίνεσθαι κάθοδον. ταῦτα ὐποληπτέον καὶ τὰ τοῦ\nἩρακλέος ἆθλα λέγεσθαι ιβ΄, μεθ', ἄ τῆς ἀπαλλαγῆς\n1 ἐν — ἐπιστολῇ] Epist. 2. p. 323.\n8 ἐν Τιμαίῳ] p. 41.\n17 ἐν τῶ δεκάτῳ τῆς Πολιτείας] p. 614.\n\n\nπαντὸς τοῦ κόσμου τοῦδε τυγχάνει ἡ ψυχή. οὐ παρα-\nπέμπομαι καὶ τὸν Ἐμπεδοκλέα. ὁ φυσικὸς οὗτος τῆς\nτῶν πάντων ἀναλήψεως μέμνηται ὡς ἐσομένης ποτὲ\nεἰς τὴν τοῦ πυρὸς οὐσίαν μεταβολῆς.”"
    },
    "13.31": {
      "book": "13",
      "section": "31",
      "text": "“Σαφέστατα δ’ Ἡράκλειτος ὁ Ἐφέσιος ταύτης \nἐστὶ τῆς δόξης, τὸν μέν τινα κόσμον ἀίδιον εἶναι δο-\nκιμάσας, τὸν δέ τινα φθειρόμενον , τὸν κατὰ τὴν\nδιακόσμησιν, εἰδὼς οὐχ ἕτερον ὄντα ἐκείνου πως\nἔχοντος. ἀλλ’ ὅτι μὲν ἀίδιον τὸν ἐξ ἁπάσης τῆς οὐσίας\nἀιδίως ποιὸν κόσμον ἤδη, φανερὸν ποιεῖ λέγων οὕτως \nκόσμον τὸν αὐτὸν πάντων οὔτε τις θεῶν οὔτε ἀν-\nθρώπων ἐποίησεν, ἀλλ’ ἢν ἀεὶ καὶ ἔστι, καὶ ἔσται,\nπῦρ ἀείζωον, ἁπτόμενον μέτρα καὶ ἀποσβεννύμενον\n μέτρα.’ ὅτι δὲ καὶ γεννητὸν καὶ φθαρτὸν αὐτὸν εἶναι\nἐδογμάτιζε μηνύει τὰ ἐπιφερόμενα πυρὸς τροπαὶ, \nπρῶτον θάλασσα, θαλάσσης δὲ τὸ μὲν ἥμισυ γῆ , τὸ\nδὲ ἥμισυ πρηστήρ. δυνάμει γὰρ λέγει, ὅτι τὸ πῦρ\nὑπὸ τοῦ διοικοῦντος λόγου καὶ θεοῦ τὰ σύμπαντα δι’\nἀέρος τρέπεται εἰς ὑγρὸν, τὸ ὡς σπέρμα τῆς διακο-\nσμήσεως, ὃ καλεῖ θάλασσαν· ἐκ δὲ τούτου αὖθις γίνεται \n νεται οὐρανὸς καὶ γῆ καὶ τὰ ἐμπεριεχόμενα. ὅπως\nδὲ πάλιν ἀναλαμβάνεται καὶ ἐκπυροῦται σαφῶς διὰ\nτούτων δηλοῖ ‘θάλασσα διαχέεται καὶ μετρέεται εἰς\n τὸν αὐτὸν λόγον, ὁκοῖος πρόσθεν ἦν ἢ γενέσθαι.’\nὁμοίως καὶ περὶ τῶν ἄλλων στοιχείων τὰ αὐτά.”"
    },
    "13.32": {
      "book": "13",
      "section": "32",
      "text": "“ Παραπλήσια τούτῳ καὶ οἶ ἐλλογιμώτατοι τῶν\nΣτωϊκῶν δογματίζουσι περί τε ἐκπυρώσεως ἕως διαλαμβάνοντες\nκαὶ κόσμου διοικήσεως καὶ τοῦ ἰδίως ποιοῦ\nκόσμου τε καὶ ἀνθρώπου καὶ τῆς τῶν ἡμετέρων ψυχῶν\nἐπιδιαμονῆς. πάλιν τε αὖ ὁ Πλάτων’ ἐν μὲν τῷ \nἑβδόμῳ τῆς Πολιτείας τὴν ἐνταῦθα ἡμέραν νυκτεριἐν\n30 τῷ ἐβδόμῳ τῆς Πολιτείας] p. 521.\n\n\nνῆν ἡμέραν κέκληκεν διὰ τοὺς κοσμοκράτορας, οἶμαι,\nτοῦ σκότους τούτου· ὕπνον δὲ καὶ θάνατον τὴν εἰς\nσῶμα ὁδὸν τῆς ψυχῆς κατὰ ταὐτὰ τῷ Ἡρακλείτῳ.\nκαὶ μή τι τοῦτο ἐπὶ τοῦ σωτῆρος προεθέσπιζε τὸ\n πνεῦμα διὰ τοῦ Δαβὶδ λέγον ‘ἐγὼ ἐκοιμήθην καὶ\nὕπνωσα· ἐξηγέρθην, ὅτι κύριος ἀντιλήψεταί μου·’ \nοὐ γὰρ τὴν ἀνάστασιν μόνον τοῦ Χριστοῦ ἐξ ὕπνου\nἔγερσιν, ἀλλὰ καὶ τὴν εἰς σάρκα κάθοδον τοῦ κυρίου\nὕπνον ἀλληγορεῖ."
    },
    "13.33": {
      "book": "13",
      "section": "33",
      "text": "αὐτίκα ὁ αὐτὸς σωτὴρ παρεγγυᾷ,\n γρηγορεῖτε· οἷον, μελετᾶτε ζῆν καὶ χωρίζειν\nτὴν ψυχὴν τοῦ σώματος πειρᾶσθε. τήν τε κυριακὴν\nἡμέραν ἐν τῷ δεκάτῳ τῆς Πολιτείας ὁ Πλάτων’ διὰ\nτούτων καταμαντεύεται “Ἐπειδὴ δὲ τοῖς ἐν τῷ λειμῶνι ἑκάστοις ἑπτὰ\n ἡμέραι γένοιντο , ἀναστάντας ἐντεῦθεν δεῖ τῇ ὀγδόῃ\nπορεύεσθαι καὶ ἀφικνεῖσθαι τεταρταίους.” “Λειμῶνα μὲν οὖν ἀκουστέον τὴν ἀπλανῆ σφαῖραν,\nὡς ἥμερον χωρίον καὶ προσηνὲς καὶ τῶν ὁσίων χῶρον·\nἑπτὰ δὲ ἡμέρας ἑκάστην κίνησιν τῶν ἑπτὰ, καὶ\n πᾶσαν τὴν ἐργαστικὴν τέχνην εἰς τέλος ἀναπαύσεως\nσπεύδουσαν· ἡ δὲ μετὰ τοὺς πλανωμένους πορεία\nἐπὶ τὸν οὐρανὸν ἄγει, τουτέστι τὴν ὀγδόην κίνησίν\nτε καὶ ἡμέραν· τεταρταίους δὲ τὰς ψυχὰς ἀπιέναι\nλέγει, δηλῶν τὴν διὰ τῶν τεσσάρων στοιχείων πο-\n ρείαν.”"
    },
    "13.34": {
      "book": "13",
      "section": "34",
      "text": "“Ἀλλὰ καὶ τὴν ἑβδόμην ἱερὰν οὐ μόνον οἱ \nἙβραῖοι, ἀλλὰ καὶ οἱ Ἕλληνες ἴσασι, καθ’ ἣν ὁ πᾶς\nκόσμος κυκλεῖται τῶν ζωογονουμένων καὶ φυομένων\nἀπάντων. Ἡσίοδος μὲν οὖν οὕτω περὶ αὐτῆς λέγει\n πρῶτον ἔνη τετράς τε καὶ ἑβδόμη ἱερὸν ἦμαρ.\n12 ἐν τῷ δεκάτῳ τῆς Πολιτείας] p. 626.\n\n\nκαὶ πάλιν\nἑβδομάτη δ’ αὖθις λαμπρὸν φάος ἠελίοιο.\nὍμηρος δὲ\nἑβδομάτη δἤπειτα κατήλυθεν ἱερὸν ἦμαρ.\n καὶ ‘ἑβδόμη ἦν ἱερή.’ καὶ πάλιν\nἕβδομον ἦμαρ ἔην, καὶ τῷ τετέλεστο ἅπαντα.\nκαὶ αὖθις\nἑβδομάτῃ δ’ ἠοῖ λίπομεν ῥόον ἐξ Ἀχέροντος.\nναὶ μὴν καὶ Καλλίμαχος ὁ ποιητὴς γράφει\nἑβδομάτῃ δ’ ἠοῖ, καί οἱ ἐτέτυκτο ἅπαντα. \nκαὶ πάλιν\nἑβδόμη εἰν ἀγαθοῖς καὶ ἑβδόμη ἐστὶ γενέθλη.\n καὶ\nἑβδόμη ἐν πρώτοισι καὶ ἑβδόμη ἐστὶ τελεία.\nκαὶ \nἑπτὰ δὲ πάντα τέτυκτο ἐν οὐρανῷ ἀστερόεντι,\nἐν κύκλοισι φανέντ’ ἐπιτελλομένοις ἐνιαυτοῖς.”"
    },
    "13.35": {
      "book": "13",
      "section": "35",
      "text": "“Ἀλλὰ καὶ αἱ Σόλωνος ἐλεγεῖαι σφόδρα τὴν\nἑβδομάδα ἐκθειάζουσι.” “Τὰ δὲ οὐχὶ παραπλήσια τῇ λεγούσῃ γραφῇ ‘ἄρωμεν \n ἀφ’ ἡμῶν τὸν δίκαιον, ὅτι δύσχρηστος ἡμῖν ἐστιν,\nὁ Πλάτων’ μονονουχὶ προφητεύων τὴν σωτήριον οἰκονομίαν\nἐν τῷ δευτέρῳ τῆς Πολιτείας οὕτω φησὶν\n“Οὕτω δὲ διακείμενος ὁ δίκαιος μαστιγώσεται,\nἐκκοπήσεται τὼ ὀφθαλμὼ, τελευτῶν πάντα κακὰ παὼν \nἀνασκινδυλευθήσεται.” “Ὅ τε Σωκρατικὸς Ἀντισθένης παραφράζων τὴν\nπροφητικὴν ἐκείνην γραφὴν ‘τίνι με ὡμοιώσατε; λέγει\nκύριος’ οὐδενὶ ἐοικέναι φησὶ, διόπερ αὐτὸν\n23 ἐν τῷ δευτέρῳ τῆς Πολιτείας] p. 362.\n\n\nοὐδεὶς ἐκμαθεῖν ἐξ εἰκόνος δύναται. τὰ δὲ ὅμοια καὶ \nΞενοφῶν ὁ Ἀθηναῖος κατὰ λέξιν λέγει ὁ γοῦν πάντα\nσείων καὶ ἀτρεμίζων, ὡς μὲν μέγας τις καὶ δυνατὸς\nφανερὸς, ὁποῖος δ’ ἐστὶ μορφὴν ἀφανής. οὐδὲ μὴν\n ὁ παμφαὴς δοκῶν εἶναι ἥλιος, οὐδ’ οὗτος ἔοικεν ὁρᾶν\nαὑτὸν ἐπιτρέπειν, ἀλλ’ ἤν τις ἀναιδῶς αὐτὸν θεάσηται,\nτὴν ὄψιν ἀφαιρεῖται.”\nτίς γὰρ σὰρξ δύναται τὸν ἐπουράνιον καὶ ἀληθῆ\nὀφθαλμοῖσιν ἰδεῖν θεὸν ἄμβροτον, ὃς πόλον οἰκεῖ;\n ἀλλ’ οὐδ’ ἀκτίνων κατ’ ἐναντίον ἠελίοιο \nἄνθρωποι στῆναι δυνατοὶ, θνητοὶ γεγαῶτες,\nπροεῖπεν ἡ Σίβυλλα."
    },
    "13.36": {
      "book": "13",
      "section": "36",
      "text": "εὖ γοῦν καὶ Ξενοφάνης ὁ Κολοφώνιος διδάσκων\nὅτι εἶς καὶ ἀσώματος ὁ θεὸς ἐπιφέρει\n εἰς θεὸς ἔν τε θεοῖσι καὶ ἀνθρώποισι μέγιστος,\nοὔ τι δέμας θνητοῖσιν ὁμοίιος, οὐδὲ νόημα. \nκαὶ πάλιν\n— — ἀλλ’ οἱ βροτοὶ δοκοῦσι γεννᾶσθαι θεοὺς.\nτὴν σφετέρην δ’ ἐσθῆτα ἔχειν φωνήν τε δέμας τε.\n καὶ πάλιν\n— — ἀλλ’ εἰ χεῖρας ἔχον βόες, ἠὲ λέοντες,\nἢ γράψαι χείρεσσι καὶ ἔργα τελεῖν ἅπερ ἄνδρες,\nἵπποι μέν θ’ ἵπποισι, βόες δέ τε βουσὶν ὅμοιοι,\nκαί κε θεῶν ἰδέας ἔγραφον, καὶ σώματ’ ἐποίουν\n τοιαῦθ’, οἷόν περ καὐτοὶ δέμας εἶχον ὅμοιον."
    },
    "13.37": {
      "book": "13",
      "section": "37",
      "text": "ἀκούσωμεν οὖν πάλιν Βακχυλίδου μὲν τοῦ μελοποιοῦ\nπερὶ τοῦ θείου λέγοντος\nοἱ μὲν ἀδμῆτες ἀεικελίων νούσων εἰσὶ καὶ ἀναίτιοι,\nοὐδὲν ἀνθρώποις εἴκελοι.\n Κλεάνθους τε τοῦ Στωϊκοῦ ἔν τινι ποιήματι περὶ\nτοῦ θεοῦ ταῦτα γεγραφότος ἄκουε\n\n\nτἀγαθὸν ἐρωτᾷς μ᾿ οἷόν ἐστ᾿ ; ἄκουε δή.\n τεταγμένον, δίκαιον, ὅσιον, εὐσεβὲς,\nκρατοῦν ἑαυτοῦ, χρήσιμον, καλὸν, δέον,\nαὐστηρὸν, αὐθέκαστον, ἀειςύμφορον,\nἄφοβον, ἄλυπον, λυσιτελὲς, ἀνώδυνον, \nὠφέλιμον, εὐάρεστον, ἀσφαλὲς, φίλον,\nἔντιμον, ὁμολογούμενον,\nεὐκλεὲς, ἄτυφον, ἐπιμελὲς, πρᾶον, σφοδρὸν,\nχρονιζόμενον, αμεμπτον, ἀεὶ διαμένον."
    },
    "13.38": {
      "book": "13",
      "section": "38",
      "text": "ὁ δὲ αὐτὸς κατὰ τὸ σιωπώμενον τὴν τῶν πολλῶν \nδιαβάλλων εἰδωλολατρίαν ἐπιφέρει\nἀνελεύθερος πᾶς ὅστις εἰς δόξαν βλέπει,\nὡς δὴ παρ ἐκείνης τευξόμενός τινος καλοῦ.\nοὔκουν ἔτι κατὰ τὴν τῶν πολλῶν δόξαν περὶ τοῦ\nθείου ὑποληπτέον· \n— — οὐδὲ γὰρ λάθρα δοκῶ,\nφωτὸς κακούργου σχήματ᾿ ἐκμιμούμενον,\nσοὶ τήνδ᾿ ἐς εὐνὴν, ὥσπερ ἄνθρωπον, μολεῖν,\n Ἀμφίων λέγει τῇ Ἀντιόπῃ. ὁ Σοφοκλῆς δὲ εὐθυρρημόνως\nγράφει \nτὴν τοῦδε γάρ τοι Ζεὺς ἔγημε μητέρα,\nοὐ χρυςόμορφος, οὐδ᾿ ἐπημφιεσμένος\nπτίλον κύκνειον, ὡς κόρην Πλευρωνίαν\nὑπημβρύωσεν, ἀλλ᾿ ὁλοσχερὴς ἀνήρ.\nεἶτα ὑπελθὼν καὶ δὴ ἐπήγαγε \nταχὺς δὲ βαθμοῖς νυμφικοῖς ἐπεστάθη\nὁ μοιχός.\nἐφ᾿ οἷς ἔτι φανερώτερον τὴν ἀκραςίαν τοῦ μυθοποιουμένου\nΔιὸς ὧδέ πως ἐκδιηγεῖται\n  ὁ δ᾿ οὔτε δαιτὸς οὔτε χέρνιβος θιγὼν \nπρὸς λέκτρον ᾔει καρδίαν ὠδαγμένος,\nὅλην δ᾿ ἐκείνην εὐφρόνην ἐθόρνυτο."
    },
    "13.39": {
      "book": "13",
      "section": "39",
      "text": "ταυτὶ μὲν οὖν παρείσθω ταῖς τῶν θεάτρων\n\n\nἀνοίαις. ἄντικρυς δὲ ὁ μὲν Ἡράκλειτος, τοῦ λόγου\nτοῦ δέοντος ἀεὶ, φησὶν, ἀξύνετοι γίγνονται ἄνθρωποι,\nκαὶ πρόσθεν ἢ ἀκοῦσαι καὶ ἀκούσαντες τὸ πρῶτον.\nὁ μελοποιὸς δὲ Μελανιππίδης ᾄδων φησὶ\n κλῦθί μοι, ὢ πάτερ, θαῦμα βροτῶν,\nτἀς ἀειζώου ψυχὰς μεδέων.\nΠαρμενίδης τε ὁ μέγας , ὥς φησιν ἐν Σοφιστῇ Πλάτων, \nὧδέ πως περὶ τοῦ θείου γράφει\nπολλὰ μάλ’ ὡς ἀγένητον ἐὸν καὶ ἀνώλεθρόν ἐστι,\n οὖλον, μουνογενὲς δὲ καὶ ἀτρεμὲς ἠδ’ ἀγένητον.\nἀλλὰ καὶ ὁ Ἡσίοδος\nαὐτὸς γὰρ πάντων φησὶ) βασιλεὺς καὶ κοίρανός ἐστιν\nἀθανάτων, σέο δ’ οὔ τις ἐρήρισται κράτος ἄλλος."
    },
    "13.40": {
      "book": "13",
      "section": "40",
      "text": "Ναὶ μὴν καὶ ἡ τραγῳδία ἀπὸ τῶν εἰδώλων \n ἀποσπῶσα εἰς τὸν οὐρανὸν ἀναβλέπειν διδάσκει. ὁ\nμὲν γὰρ Σοφοκλῆς, ὥς φησιν Ἑκαταῖος ὁ τὰς ἱστορίας\nρίας συνταξάμενος ἐν τῷ κατὰ Ἅβραμον καὶ τοὺς\nΑἰγυπτίους, ἄντικρυς ἐπὶ τῆς σκηνῆς ἐκβοᾷ\nεἶς ταῖς ἀληθείαισιν, εἶς ἐστὶν θεὸς,\n ὃς οὐρανόν τ’ ἔτευξε καὶ γαῖαν μακρὴν,\nπόντου τε χαροπὸν οἶδμα κἀνέμων βίας.\nθνητοὶ δὲ πολλοὶ καρδίαν πλανώμενοι\nἱδρυσάμεσθα πημάτων παραψυχὴν\nθεῶν ἀγάλματ’ ἐκ λίθων, ἢ χαλκέων,\n ἢ χρυσοτεύκτων, ἡ ἐλεφαντίνων τύπους.\nθυσίας τε τούτοις καὶ καλὰς πανηγύρεις\nστέφοντες, οὕτως εὐσεβεῖν νομίζομεν."
    },
    "13.41": {
      "book": "13",
      "section": "41",
      "text": "Εὐριπίδης δὲ ἐπὶ τῆς αὐτῆς σκηνῆς τραγῳδῶν\nὁρᾷς φησὶ) τὸν ὑψοῦ τόνδ’ ἄπειρον αἰθέρα\n καὶ γῆν πέριξ ἔχονθ’ ὑγραῖς ἐν ἀγκάλαις;\nτοῦτον νόμιζε Ζῆνα, τόνδ’ ἡγοῦ θεόν.\n7 ἐν Σοφιστῇ Πλάτων’] p. 237.\n\n\nἔν τε τῷ Πειρίθῳ δράματι ὁ αὐτὸς καὶ τάδε τρα\nγῳδεῖ\nσὲ τὸν αὐτοφυῆ, τὸν ἐν αἰθερίῳ\n ῥόμβῳ πάντων φύσιν ἐμπλέξανθ᾿\nὃν πέρι μὲν φῶς, περὶ δ᾿ ὀρφναία \nνὺξ αἰολόχρως, ἄκριτός τ᾿ ἄστρων\nὄχλος ἐνδελεχῶς ἀμφιχορεύει.\nἐνταῦθα γὰρ τὸν μὲν αὐτοφυῆ τὸν δημιουργὸν νοῦν\nεἴρηκε, τὰ δ᾿ ἑξῆς ἐπὶ τοῦ κόσμου τάσσεται, ἐν ᾧ\nκαὶ αἱ ἐναντιότητες φωτός τε καὶ σκότους. ὅ τε \nΕὐφορίωνος Αἰσχύλος ἐπὶ τοῦ θεοῦ σεμνῶς σφόδρα\nφησὶ\nΖεύς ἐστιν αἰθὴρ, Ζεὺς δὲ γῆ, Ζεὺς δ᾿ οὐρανὸς,\n Ζεύς τοι τὰ πάντα, χὤτι τῶνδ᾿ ὑπέρτερον."
    },
    "13.42": {
      "book": "13",
      "section": "42",
      "text": "οἶδα ἐγὼ καὶ Πλάτωνα προσμαρτυροῦντα Ἡρακλείτῳ \nγράφοντι “ἕν τὸ σοφὸν μοῦνον λέγεσθαι οὐκ\nἐθέλει, καὶ ἐθέλει Ζηνὸς οὔνομα.” καὶ πάλιν “νόμος\nκαὶ βουλῇ πείθεσθαι ἐνός.” κἂν τὸ ῥητὸν ἐκεῖνο\n ἀναγαγεῖν ἐθέλῃς “ὁ ἔχων ὦτα ἀκούειν ἀκουέτω”\nεὕροις ἂν ὧδε ἐμφαινόμενον πρὸς τοῦ Ἐφεσίου \n“ἀξύνετοι ἀκούσαντες κωφοῖσιν ἐοίκασι· φάτις αὐτοῖσι\nμαρτυρεῖ παρεόντας ἀπεῖναι.” ἀλλ᾿ ἄντικρυς\nμίαν ἀρχὴν καὶ παρ᾿ Ἑλλήνων ἀκοῦσαι ποθεῖς; Τί-\n μαιος ὁ Λοκρὸς ἐν τῷ φυσικῷ συγγράμματι κατὰ\nλέξιν ὧδέ μοι μαρτυρήσει “μία ἀρχὰ πάντων ἐστὶν \nἀγένητος· εἰ γὰρ ἐγένετο , οὐκ ἂν ἦν ἔτι ἀρχὰ, ἀλλ᾿ \nἐκείνα ἐξ ἇς ἁ ἀρχὰ ἐγένετο.”  ἐρρύη γὰρ ἐκεῖθεν\nἡ δόξα ἡ ἀληθινὴ  “ἄκουε (φησὶν) Ἰσραὴλ, κύριος\nὁ θεός σου εἶς ἐστὶ, καὶ αὐτῷ μόνῳ λατρεύσεις.”\nοὕτος ἰδοὺ πάντεσσι σαφὴς ἀπλάνητος ὑπάρχει, \nὥς φησιν ἡ Σίβυλλα."
    },
    "13.43": {
      "book": "13",
      "section": "43",
      "text": "Ξενοκράτης τε ὁ Καρχηδόνιος τὸν μὲν ὕπα-\n\n\n’τον Δία, τὸν δὲ νέατον καλῶν, ἔμφασιν πατρὸς ἀπολείπει\nκαὶ υἱοῦ. καὶ τὸ παραδοξότατον, γινώσκειν \nφαίνεται τὸ θεῖον ὁ ἀνθρωποπαθεῖς εἰσάγων τοὺς\nθεούς· ὃν οὐδ’ οὕτως αἰδεῖται Ἐπίκουρος. φησὶ\n γοῦν\nτίπτε με, Πηλέος υἱὲ, ποσὶν ταχέεσσι διώκεις,\nαὐτὸς θνητὸς ἐὼν, θεὸν ἄμβροτον; οὐδέ νυ πώ με\nἔγνως ὡς θεός εἰμι.\nοὐχ ἁλωτὸν γὰρ εἶναι θνητῷ οὐδὲ καταληπτὸν τὸ\n θεῖον οὔτε ποσὶν οὔτε χερσὶν οὔτε ὀφθαλμοῖς οὐδ’ \nὅλως τῷ σώματι δεδήλωκε. “τίνι ὡμοιώσατε κύριον;\nἢ τίνι ὁμοιώματι ὡμοιώσατε αὐτόν;” φησὶν ἡ\nγραφή. “μὴ εἰκόνα ἐποίησε τέκτων, ἢ χρυσοχόος,\nχωνεύσας χρυσίον, περιεχρύσωσεν αὐτόν;” καὶ τὰ\n ἐπὶ τούτοις."
    },
    "13.44": {
      "book": "13",
      "section": "44",
      "text": "ὅ τε κωμικὸς Ἐπίχαρμος σαφῶς\nπερὶ τοῦ λόγου ἐν τῇ Πολιτείᾳ λέγει ὧδέ πως\nὁ βίος ἀνθρώποις λογισμοῦ κἀριθμοῦ δεῖται πάνυ·\nζῶμεν δ’ ἐν] ἀριθμῷ καὶ λογισμῷ· ταῦτα γὰρ σώζει\nβροτούς. \n εἶτα διαρρήδην ἐπιφέρει\nὁ λόγος ἀνθρώπους κυβερνᾷ, κατὰ τρόπον σώζει.\nεἶτα εἰ\nἔστιν ἀνθρώπων λογισμὸς, ἔστι καὶ θεῖος λόγος.\nὁ λόγος ἀνθρώπῳ πέφυκε περὶ βίου καταστροφάς.\n ὁ δέ γε τὰς τέχνας ἅπασι συνέπεται θεῖος λόγος,\nἐκδιδάσκων αὐτὸς αὐτὸς αὐτοὺς, ὅ τι ποιεῖν δεῖ συμφέρον. \nοὐ γὰρ ἄνθρωπος τέχναν εὑρ᾿ , ὁ δὲ θεὸς ταύταν\nφέρει.\nὁ δέ γε τἀνθρώπου λόγος] πέφυκεν ἀπό γε τοῦ θείου\n λόγου."
    },
    "13.45": {
      "book": "13",
      "section": "45",
      "text": "ναὶ μὴν διὰ τοῦ Ἡσαΐου πνεύματος κεκραγότος\nτί μοι πλῆθος τόν θυσιῶν ὑμῶν; λέγει κύριος,\n\n\nπλήρης εἰμὶ ὁλοκαυτωμάτων , καὶ στέαρ ἀρνῶν καὶ\nαἷμα ταύρων οὐ βούλομαι.” καὶ μετ᾿ ὀλίγα ἐπαγαγόντος\n“ λούσασθε, καθαροὶ γενέσθε, ἀφέλετε τὰς\nπονηρίας ἀπὸ τῶν ψυχῶν ὐμῶν.” καὶ τὰ ἐπὶ τούτοις\nΜένανδρος ὁ κωμικὸς αὐταῖς γράφει ταῖς λέξεσιν \nεἴ τις δὲ θυσίαν προσφέρων, ὢ Πάμφιλε,\n ταύρων τι πλῆθος, ἢ ἐρίφων, ἢ νὴ Δία\nἑτέρων τοιούτων, ἢ κατασκευάσματα,\nχρυσᾶς ποιήσας χλαμύδας, ἤτοι πορφυρᾶς, \nἢ δι᾿ ἐλέφαντος ἢ σμαράγδου ζῴδια,\nεὔνουν νομίζει τὸν θεὸν καθεστάναι,\nπεπλάνητ᾿ ἐκεῖνος καὶ φρένας κούφας ἔχει.\nδεῖ γὰρ τὸν ἄνδρα χρήσιμον πεφυκέναι,\n μὴ παρθένους φθείροντα καὶ μοιχώμενον, \nκλέπτοντα καὶ σφάττοντα χρημάτων χάριν.\n μηδὲ βελόνης ἔναμμ᾿ ἐπιθυμῇς, Πάμφιλε·\nὁ γὰρ θεὸς βλέπει σε πλησίον παρών."
    },
    "13.46": {
      "book": "13",
      "section": "46",
      "text": "“θεὸς ἐγγίζων ἐγώ εἰμι, καὶ οὐχὶ θεὸς πόρρωθεν.\nποιήσει τι ἄνθρωπος ἐν κρυφαίοις , καὶ οὐκ \nὄψομαι αὐτόν;” διὰ Ἱερεμίου φησί. καὶ πάλιν ὁ\nΜένανδρος παραφράζων τὴν γραφὴν ἐκείνην “θύσατε\nθυσίαν δικαιοσύνης , καὶ ἐλπίσατε ἐπὶ κύριον”\nὧδέ πως γράφει\nμηδὲ βελόνης, ὦ φίλτατ᾿, ἐπιθυμήσῃς ἀλλοτρίας ποτέ. \n ὁ γὰρ θεὸς δικαίοις ἔργοις ἥδεται καὶ οὐκ ἀδίκοις.\nπονοῦντα δ᾿ ἐᾷ τὸν ἴδιον ὑψῶσαι βίον,\nτὴν γῆν ἀροῦντα νύκτα καὶ τὴν ἡμέραν.\nθεῷ δὲ θῦε διὰ τέλους δίκαιος ὢν,\nκαὶ λαμπρὸς ων ταῖς χλαμύσιν, ὡς τῇ καρδίᾳ. \nβροντῆς ἐὰν ἀκούσῃς, μὴ φύγῃς,\nμηδὲν συνειδὼς αὐτὸς αὑτῶ, δέσποτα.\nὁ γὰρ θεὸς βλέπει σε πλησίον παρών."
    },
    "13.47": {
      "book": "13",
      "section": "47",
      "text": "“ ἔτι σοῦ λαλοῦντος” φησὶν ἡ γραφὴ “ἐρῶ, ἰδοὺ\n\n\nπάρειμι.” Δίφιλος πάλιν ὁ κωμικὸς τοιαῦτά τινα\nπερὶ τῆς κρίσεως διαλέγεται\nοἴει σὺ τοὺς θανόντας, ὢ Νικήρατε,\nτρυφῆς ἁπάσης μεταλαβόντας ἐν βίῳ\n πεφευγέναι τὸ θεῖον ὡς λεληθότας;\nἐστιν δίκης ὀφθαλμὸς, ὃς τὰ πάνθ’ ὁρᾷ·\nκαὶ γὰρ καθ’ Ἅιδην δύο τρίβους νομίζομεν,\nμίαν δικαίων, ἑτέραν δ’ ἀσεβῶν εἶν’ ὅρον.\nκαὶ εἰ τοὺς δύο καλύψει ἡ γῇ φασὶ τῷ παντὶ χρόνῳ, \n ἀπελθὼν κλέπτ’ , ἀποστέρει, κύκα·\nμηδὲν πλανηθῇς. ἔστι κἀν Ἅιδου\nἥνπερ ποιήσει θεὸς ὁ πάντων δεσπότης,\nοὗ τοὔνομα φοβερὸν, οὐδ’ ἂν ὀνομάσαιμ’ ἐγώ.\nὃς τοῖς ἁμαρτάνουσι πρὸς μῆκος βίον\n δίδωσιν.\nεἴ τις δὲ θνητῶν οἴεται τούφημέραν\nκακόν τι πράσσων τοὺς θεοὺς λεληθέναι,\nδοκεῖ πονηρὰ καὶ δοκῶν ἁλίσκεται, \nὅταν σχολὴν ἄγουσα τυγχάνῃ δίκη.\n ὁρᾶθ’ ὅσοι δοκεῖτε οὐκ εἶναι θεόν.\nἔστιν γὰρ, ἔστιν. εἰ δέ τις πράττει κακῶς,\nκακὸς πεφυκὼς, τὸν χρόνον κερδαινέτω,\nχρόνῳ γὰρ οὕτος ὕστερον δώσει δίκην."
    },
    "13.48": {
      "book": "13",
      "section": "48",
      "text": "συνᾴδει δὲ τούτοις καὶ ἡ τραγῳδία διὰ τῶνδε\n ἔσται γὰρ, ἔσται κεῖνος αἰῶνος χρόνος,\nὅταν πυρὸς γέμοντα θησαυρὸν σχάσῃ\nχρυσωπὸς αἰθήρ. ἡ δὲ βοσκηθεῖσα φλὸξ\nἅπαντα τἀπίγεια καὶ μετάρσια\nφλέξει μανεῖσα\n καὶ μετ’ ὀλίγα αὖθις ἐπιφέρει \n— — ἐπὰν ἐπὰν δὲ ἐκλίπῃ τὸ πᾶν, \nφροῦδος μὲν ἔσται κυμάτων ἅπας βυθὸς,\nγῆ δὲ ἐράνων ἔρημος, οὐδὲ ἄρ ἔτι\nπτερωτὰ φῦλα βλαστήσει πυρουμένη,\n κἄπειτα σώσει πάνθ’ ἃ πρόσθ’ ἀπώλεσε."
    },
    "13.49": {
      "book": "13",
      "section": "49",
      "text": "τὰ ὃμοια τούτοις κἀν τοῖς  Ὀρφικοῖς  εὑρήσομεν\nὦδέ πως γεγραμμένα \nπάντας γὰρ κρύψας αὖθις φάος ἐς πολυγηθὲς\nἐξ ίερᾶς κραδίας ἀνενέγκατο, μέρμερα ῤέζων.\nἢν δὲ ὁσίως καὶ δικαίως διαβιώσωμεν, μακάριοι μὲν \nἐνταῦθα, μακαριώτεροι δὲ μετὰ τὴν ἐνθένδε ἀπαλλαγὴν,\nοὐ χρόνῳ τινὶ εύδαιμονίαν ἒχοντες, ἀλλ’\nἐν αἰῶνι ἀναπαύσεσθαι δυνάμενοι,\nἀθανάτοις ἂλλοισιν  ὁμέστιοι, αὐτοτράπεξοι\n ἐόντες, ἀνδρείων ἀχαιῶν (685) ἀπόκληροι ἀτειρεῖς, \nἡ φιλόσοφος Ἐμπεδοκλέους λέγει ποιητική. οὐχ\nοὒτω τις μέγας ἒσται καὶ καθ’ Ἒλληνας ὡς ὐπερέχειν\nτὴν δίκην, οὐδὲ σμικρὸς ὡς λαθεῖν."
    },
    "13.50": {
      "book": "13",
      "section": "50",
      "text": "ὁ δ’\nαὐτὸς Ὀρφεὺς καὶ ταῦτα λέγει \nεἰς δὲ λόγον θεῖον βλέψας τούτῳ προσέδρευε, \nἰθύνων κραδίης νοερὸν κύτος· εὖ δ ἐπίβαινε\nἀτραπιτοῦ, μοῦνον δ’ ἐσόρα κόσμοιο ἂνακτα,\n ἀθάνατον.\nαὖθις τε περὶ τοῦ θεοῦ, ἀόρατον αὐτὸν λέγων, μόνῳ\nγνωσθῆναι ἑνί τινί φησι τὸ γένος Χαλδαίῳ, εἲτε τὸν \nἉβραὰμ λέγων τοῦτον, εἲτε καὶ τὸν υἱὸν τὸν αὐτοῦ,\nδιὰ τούτων,\nεἱ μὴ μουνογενής τις ἀπορρὼξ φύλου ἂνωθεν\nΧαλδαίων· ἲδρις γὰρ ἒην ἂστροιο πορείης,\n καὶ σφαίρης κίνμ’ ἀμφὶ χθόνα ὡς περιτέλλει, \nκυκλοτερές γ’ ἐν ἲσῳ, κατὰ δὲ σφέτεγρον κνώδακα·\nπνεύματι δ’ ἡνιοχεῖ περί τ’ ἠέρα καὶ περὶ χεῦμα."
    },
    "13.51": {
      "book": "13",
      "section": "51",
      "text": "εἶτα, οἶον παραφράξων τὸ “ ὁ οὐρανός μοι θρόνος,\nἡ δὲ γῇ ὑποπόδιον τῶν ποδῶν μου” ἐπιφέρει\nαὐτὸς δ’ αὖ μέγαν αὖθις ἐπ’ πὐρανὸν ἐστήρικται, \n χρυέῳ ἐνὶ θρόωῳ· γαίη δ’ ὑπὸ ποσςὶ βέβηκε.\nχεῖρα δὲ δεξιτερὴν περὶ τέρμασιν Ὡκεανοῖο\n\n\nἐκτέτακεν· ὀρέων δὲ τρέμει βάσις ἔνδοθι θυμῷ,\nοὐδὲ φέρειν δύναται κρατερὸν μένος. ἐστι δὲ πάντη\nαὐτὸς ἐπουράνιος, καὶ ἐπὶ χθονὶ πάντα τελευτᾷ,\nἀρχὴν αὐτὸς ἔχων καὶ μέσον ἠδὲ τελευτήν.\n ἄλλως οὐ θεμιτόν σε λέγειν· τρομέω δέ γε γυῖα  \nἐν νόῳ. ἐξ ὑπάτου κραίνει,\nκαὶ τὰ ἐπὶ τούτοις. διὰ γὰρ τούτων δεδήλωκε πάντα\nἐκεῖνα τὰ προφητικὰ “ὃς ἐὰν ἀνοίξῃ τὸν οὐρανὸν,\nτρόμος λήψεται· καὶ ἀπὸ σοῦ ὄρη τακήσεται, ὡς ἀπὸ\n προσώπου πυρὸς τήκεται κηρός.” καὶ τὰ διὰ Ἠσαίου\n‘τίς ἐμέτρησε τὸν οὐρανὸν σπιθαμῇ καὶ πάσαν τὴν\nγῆν δρακί;”"
    },
    "13.52": {
      "book": "13",
      "section": "52",
      "text": "Πάλιν ὅταν\nαἰθέρος ἠδ’ Ἀΐδου, πόντου, γαίης τε τύραννε,\n ὃς βρονταῖς σείεις βριαρὸν δόμον Οὐλύμποιο,\nδαίμονες ὃν φρίσσουσι, θεῶν δὲ δέδοικεν ὅμιλος, \nᾧ Μοῖραι πείθονται, ἀμείλικτοί περ ἐοῦσαι·\nἄφθιτε, μητροπάτωρ, οὑ θυμῷ πάντα δονεῖται,\nὃς κινεῖς ἀνέμους, νεφέλῃσί τε πάντα καλύπτεις, \n πρηστῆρσι σχίζων πλατὺν αἰθέρα. σὴ μὲν ἐν ἄστροις\nτάξις ἀναλλάκτοισιν ἐφημοσύναισι τρέχουσα·\nσῷ δὲ θρόνῳ πυρόεντι παρεστᾶσιν πολύμοχθοι\nἄγγελοι, οἶσι μέμηλε βροτοῖς ὡς πάντα τελεῖται.\nσὸν μὲν ἔαρ λάμπει νέον ἄνθεσι πορφυρέοισι· \n σὸς χειμὼν, ψυχραῖσιν ἐπερχόμενος νεφέλαισιν,\nσάς ποτε βακχευτὰς Βρόμιος διένειμεν ὀπώρας."
    },
    "13.53": {
      "book": "13",
      "section": "53",
      "text": "εἶτα ἐπιφέρει, ῥητῶς παντοκράτορα ὀνομάζων\nτὸν θεὸν\nἄφθιτον, ἀθάνατον, ῥητὸν μόνον ἀθανάτοισιν.\n ἐλθὲ, μέγιστε θεῶν πάντων, κρατερῇ σὺν ἀνάγκῃ,\nφρικτὸς, ἀήττητος, μέγας, ἄφθιτος, ὃν στέφει αἰθήρ.\nδιὰ μὲν οὖν τοῦ μητροπάτωρ οὐ μόνον τὴν ἐκ μὴ ὄντων \nγένεσιν ἐμήνυσεν, ἐνδέδωκε δὲ ἀφορμὰς τοῖς\nτὰς προβολὰς εἰσάγουσι τάχα καὶ σύζυγον νοῆσαι τοῖ\n\n\nθεοῦ· παραφράζει δὲ ἐκείνας τὰς προφητικὰς γραφὰς,\nτήν τε διὰ Ὠσηὲ ‟ἰδοὺ ἐγὼ στερεῶν βροντὴν,\nκτίζων πνεῦμα, οὗ αἱ χεῖρες τὴν στρατιὰν τοῦ οὐρανοῦ\nἐθεμελίωσαν·” καὶ τὴν διὰ Μώσεως “ἴδετε ἴδετε\nὅτι ἐγώ εἰμι, καὶ οὐκ ἔστι θεὸς ἕτερος πλὴν ἐμοῦ. \nἐγὼ ἀποκτενῶ, καὶ ζῆν ποιήσω· πατάξω, κἀγὼ ἰάσομαι.\nκαὶ οὐκ ἔστιν ὃς ἐξελεῖται ἐκ τῶν χειρῶν μου.”\n αὐτὸς δ’ ἐξ ἀγαθοῖο κακὸν θνητοῖσι φυτεύει\nκαὶ πόλεμον κρυόεντα,\nκατὰ τὸν Ὀρφέα."
    },
    "13.54": {
      "book": "13",
      "section": "54",
      "text": "τοιαῦτα καὶ ὁ Πάριος Ἀρχίλοχος \nλέγει\nὢ Ζεῦ. σὸν μὲν οὐρανοῦ κράτος,\nσὺ δ’ ἔργ’ ἐΚ ἀνθρώπους ὁρᾷς\nλεωργά τε καὶ ἀθέμιστα.\nπάλιν ἡμῖν ᾀσάτω ὁ Ὀρφεὺς Ὀρφεὺς \nχεῖρα δὲ δεξιτερὴν ἐπὶ τέρματος Ὠκεανοῖο\n πάντοθεν ἐκτέτακεν· γαίη δ’ ὑπὸ ποσσὶ βέβηκε.\nταῦτα ἐμφανῶς ἐκεῖθεν εἴληπται ‟κύριος σώσει\nκατοικουμένας, καὶ τὴν οἰκουμένην ὅλην καταλήψεται\nτῇ χειρὶ 5 ὡς νοσσιὰν, κύριος ὁ ποιήσας τὴν γῆν ἐν \nτῇ ἰσχύι· αὐτοῦ” ὥς φησιν ‘Ιερεμίας “καὶ ἀνορθώσας\nτὴν οἰκουμένην ἐν τῇ σοφίᾳ αὐτοῦ. ἔτι πρὸς τοῖσδε\nΦωκυλίδης μὲν τοὺς ἀγγέλους δαίμονας καλῶν, τοὺς\nμὲν εἶναι ἀγαθοὺς αὐτῶν, τοὺς δὲ φαύλους διὰ τοὐτων\nπαρίστησιν , ἐπεὶ καὶ ἡμεῖς ἀποστάτας τινὰς πα- \n ρειλήφαμεν,\nἀλλ’ ἄρα δαίμονές εἰσιν ἐπ’ ἀνδράσιν ἄλλοτε ἄλλοι,\nοἱ μὲν ἐπερχομένου κακὸν ἀνέρος ἐκλύσασθαι."
    },
    "13.55": {
      "book": "13",
      "section": "55",
      "text": "καλῶς οὖν καὶ Φιλήμων ὁ κωμικὸς τὴν εἰδωλολατρίαν\nἐκκόπτει διὰ τούτων \nοὐκ ἔστιν ἡμῖν οὐδεμία τύχη θεὸς,\n\n\nοὐκ ἔστιν, ἀλλὰ ταὐτόματον ὃ γίγνεται\nὡς ἔτυχ’ ἑκάστῳ, προσαγορεύεται τύχη.\nΣοφοκλῆς δὲ ὁ τραγῳδοποιὸς\nοὐδὲ θεοῖς λέγει) αὐθαίρετα πάντα πέλονται, \n νόσφι Δῖός· κεῖνος γὰρ ἔχει τέλος ἠδὲ καὶ ἀρχήν.\nὅ τε Ὀρφεὺς\nἱὲν κράτος, εἶς δαίμων γένετο, μέγας οὐρανὸς αἴθων, \nἐν δὲ τὰ πάντα τέτυκται , ἐν ᾧ τάδε πάντα κυκλεῖται,\nπῦρ καὶ ὕδωρ καὶ γαῖα,\n καὶ τὰ ἐπὶ τούτοις."
    },
    "13.56": {
      "book": "13",
      "section": "56",
      "text": "Πίνδαρος δὲ ὁ μελοποιὸς \nοἶον ἐκβακχεύεται ἄντικρυς εἰπὼν\nτί θεός ; ὅ τι τὸ πὰν\nκαὶ πάλιν\nθεὸς ὁ πάντα τεύχων βροτοῖς.\n ἐπὰν δὲ εἴπῃ\nτί ἔλπεαι σοφίαν ὀλίγον τοι ἀνὴρ ὑπὲρ ἀνδρὸς ἔχειν;\nτὰ θεῶν βουλεύματα ἐρευνᾶσαι βροτέᾳ φρενὶ δύσκολον·\nθνατᾶς δ’ ἀπὸ ματρὸς ἔφυ ,\nἐκεῖθεν ἔσπακε τὴν διάνοιαν τίς ἔγνω νοῦν κυρίου ;\n ἢ τίς σύμβουλος αὐτοῦ ἐγένετο;"
    },
    "13.57": {
      "book": "13",
      "section": "57",
      "text": "ἀλλὰ καὶ Ἡσίοδος \nδι’ ὧν γράφει συνᾴδει τοῖς προειρημένοις ,\nμάντις δ’ οὐδείς ἐστιν ἐπιχθονίων ἀνθρώπων\nὅστις ἂν εἰδείη Ζῆνός νόον αἰγιόχοιο.\nεἰκότως ἄρα Σόλων ὁ Ἀθηναῖος ἐν ταῖς ἐλεγείαις,\n καὶ αὐτὸς κατακολουθήσας Ἡσιόδῳ ,\nπάμπαν δ’ ἀθανάτων ἀφανὴς νόος ἀνθρώποισι,\nγράφει."
    },
    "13.58": {
      "book": "13",
      "section": "58",
      "text": "Πάλιν τοῦ Μώσεως εἰς μόχθους καὶ πόνους \nδιὰ τὴν παράβασιν τέξεσθαι τὴν γυναῖκα προφητεύσαντος\n ποιητής τις οὐκ ἄσημος γράφει\n\n\nΟὐδέ ποτ᾿ ἦμαρ\nΠαύσονται καμάου καὶ ὀϊζύος, οὐδέ τι νύκτωρ\nΣτεινόμενοι· χαλεπὰς δὲ θεοὶ δώσουσι μερίμνας."
    },
    "13.59": {
      "book": "13",
      "section": "59",
      "text": "ἓτι Ὃμηρος μὲν εἰπὼν\nαὐτὸς δὲ χρύσεια παὴρ ἐπίταινε τάλαντα· \nδίκαιον τὸν θεὸν μηνύει. Μένανδρος δὲ ὁ κωμικὸς\nἀγαθὸν ἑρμηνεύων τὸν θεόν φησιν,\n ἃπαντι δαίμων άνδρὶ συμπαρίσταται\nεὐθὺς γενομένῳ μυσταγωγὸς τοῦ βίου\nἀγαθός· κακὸν γὰρ δαίμον οὐ νομιστέον \nεἶναι, βίον βλάπτοντα χρηστόν.\nεἶται ἐπιφέρει\nἃπαντα δ᾿ ἀγαθὸν εἶναι τὸν θεόν·\nἢτοι πάντα θεὸν ἀγαθὸν λέγων, ἢ, ὃπερ καὶ  μᾶλλον,\nἐν πᾶσι τὸν θεὸν ἀγαθὸν εἶναι."
    },
    "13.60": {
      "book": "13",
      "section": "60",
      "text": "Πάλιν αὖ Λἰσχύλος μὲν ὁ τραγῳδοποιὸς τὴν\nΔύναμιν τοῦ θεοῦ παρατιθέμενος οὐκ ὀκνεῖ καὶ ὓψιστον\nΑὐτὸν προσαγορεύειν διὰ τούτων\n χώριζε θνητῶν τὸν θεὸν, καὶ μὴ δόκει\nὃμοιον αὐῷ σάκινον καθεστάναι. \nοὐκ οἶσθά γ᾿ αὐτόν. ποτὲ μὲν ὡς πῦρ φαίνεται,\nἂπλατος ὁρμῇ, ποτὲ δ᾿ ὓδωρ, ποτὲ γνόφος,\nκαὶ θηρςὶν αὐτὸς γίνεται παρεμφερὴς,\nκαὶ θηρςὶν αὐτὸς γίνεται παρεμφερὴς,\nἀνέμῳ, νεφέλῃ τε, κἀστραπῇ, βροντῇ, βροχῇ.\nὑπηρετεῖ δ᾿ αὐτῷ θάλασσα, καὶ πετραι, \nκαὶ πᾶσα πηγὴ, χὒδατος συστήματα·\n τρέμει δ’ ὂρη καὶ γαῖα, καὶ πελώριος\nβυθὸς θαλάσσης, καὶ ὀρέων ὓψος, [ἐπὶ] μέγα\nἐπὰν ἐπιβλέψῃ γοργὸν ὂμμα δεσπότου·\nπάντα δυνατὴ γὰρ δόξα ὑψίστου θεοῦ. \nἆρ᾿ ού δοκεῖ σοι ἐκεῖνο παραφράζειν τὸ “ἀπὸ παροςώπου\nκυρίου τρέμει ἡ γῆ;”"
    },
    "13.61": {
      "book": "13",
      "section": "61",
      "text": "Ἐπὶ τούτοις ὁ μαντικώτατος Ἀπόλλων, μαρτυρῶν \nτῇ δόξῃ τοῦ θεοῦ, λέγειν ἀναγκάζεται περὶ\nτῆς Ἀθηνᾶς, ἡνίκα ἐπὶ τὴν Ἑλλάδα ἐστράτευον οἱ\nΜῆδοι, ὡς ἐδεῖτό τε καὶ ἱκέτευε τὸν Δία περὶ τῆς\n Ἀττικῆς. ἔχει δὲ ὧδε ὁ χρησμὸς\nοὐ δύναται Πάλλας Δί’ Ὀλύμπιον ἐξιλάσασθαι, \nλισσομένη πολλοῖσι λόγοις , καὶ μήτιδι πυκνῇ.\nπολλοὺς δ’ ἀθανάτων νηοὺς μαλερῷ πυρὶ δώσει,\nοἴ που νῦν ἱδρῶτι ῥεεύμενοι ἑστήκασι,\n δείματι παλλόμενοι,\nκαὶ τὰ ἐπὶ τούτοις."
    },
    "13.62": {
      "book": "13",
      "section": "62",
      "text": "Θεαρίδας δὲ ἐν τῷ Περὶ φύσεως γράφει “‘Α\nἀρχὰ τῶν ὄντων ἀρχὰ μὲν ὄντως ἀληθινὰ μία. κείνα\nγὰρ ἐν ἀρχᾷ τέ ἐστιν ἓν καὶ μόνον.”\n οὐδέ τις ἔσθ’ ἕτερος χωρὶς μεγάλου βασιλῆος,\nὈρφεὺς λέγει· ᾧ πειθόμενος ὁ κωμικὸς Δίφιλος\nμικωτατα\nΤὸν ὄντα πάντων φησὶ) πατέρα, . . . . . .\n— — τοῦτον διὰ τέλους τίμα, μόνον\n ἀγαθῶν τοσούτων εὑρετὴν καὶ κτίστορα."
    },
    "13.63": {
      "book": "13",
      "section": "63",
      "text": "εἰκότως τοίνυν ὁ Πλάτων’ ἐθίζει τὰς βελτίστας \nφύσεις ἀφικνεῖσθαι πρὸς τὸ μάθημα, ὁ ἐν τῷ πρόσθεν\nἔφαμεν εἶναι μέγιστον , ἰδεῖν τε τἀγαθὸν καὶ ἀναβῆναι\nἐκείνην τὴν ἀνάβασιν. τοῦτο δὴ, ὡς ἔοικεν, οὐκ\n ὀστράκου ἂν εἴη περιστροφὴ, ἀλλὰ ψυχῆς περιαγωγὴ,\nἐκ νυκτερινῆς τινὸς ἡμέρας εἰς ἀληθινὴν τοῦ ὄντος\nοὖσαν ἐπάνοδον, ἣν δὴ φιλοσοφίαν ἀληθῆ φήσομεν\nεἶναι, καὶ τοὺς ταύτης μετασχόντας τοῦ χρυσοῦ γένους\nκρίνει, ἔστε μὲν δὴ πάντες ἀδελφοὶ, λέγων· οἱ\n δὲ τοῦ χρυσοῦ γένους ἀκριβέστατα , καὶ πάντη εἰς."
    },
    "13.64": {
      "book": "13",
      "section": "64",
      "text": "τοῦ πατρὸς ἄρα καὶ ποιητοῦ ξυμπάντων ἐμφύτως\nκαὶ ἀδιδάκτως ἀντιλαμβάνεται πάνταπρὸς πάντων, τὰ\n\n\nμὲν ἄψυχα συμπαθοῦντα, τῶν δὲ ζῴων τῶν ἐμψύχων\nτὰ μὲν ἤδη ἀθάνατα, τὰ δὲ καθ’ ἡμέραν ἐργαζόμενα·\nτῶν δέ τοι θνητῶν τὰ μὲν ἐν φόβῳ καὶ διὰ\nτῆς μητρὸς αὐτῶν ἔτι κατὰ γαστρὸς ὀχούμενα, τὰ δὲ\nαὐτεξουσίῳ λογισμῷ. καὶ τῶν ἀνθρώπων πάντες \nἝλληνές τε καὶ βάρβαροι, γένος δ’ οὐδὲν οὐδαμοῦ\nτῶν γεωργούντων οὔτε νομάδων, ἀλλ’ οὐδὲ τῶν πολιτικῶν\n δύναται ζῆν, μὴ προκατειλημμένον τῇ τοῦ\nκρείττονος πίστει. διὸ πᾶν μὲν ἔθνος ἑῷον , πὰν δὲ\nἐσπερίων ἁπτόμενον ᾐόνων , βόρειόν τε καὶ τὰ πρὸς \nτῷ νότῳ πάντα, μίαν ἔχει καὶ τὴν αὐτὴν πρόληψιν\nπερὶ τοῦ καταστησαμένου τὴν ἡγεμονίαν, εἴ γε καὶ\nτὰ καθολικώτατα τῶν ἐνεργημάτων αὐτοῦ διαπεφοίτηκεν\nἐπ’ ἴσης πάντα."
    },
    "13.65": {
      "book": "13",
      "section": "65",
      "text": "Πολὺ δὲ πλέον οἱ παρ’ Ἕλλησι πολυπράγμονες \nφιλόσοφοι, ἐκ τῆς βαρβάρου ὁρμώμενοι φιλοσοφίας,\nτῷ ἀοράτῳ καὶ μόνῳ καὶ δυνατωτάτῳ καὶ τεχνικωτάτῳ\nκαὶ τῶν ἄλλων καλλίστων αἰτιωτάτῳ τὴν\nπρονομίαν ἔδωκαν, τὰ ἀκόλουθα τούτοις, εἰ μὴ κατηχηθεῖεν\nχηθεῖεν πρὸς ἡμῶν, οὐκ ἐπιστάμενοι , ἀλλ’ οὐδ’ \n αὐτὸν ὅπως νοεῖσθαι πέφυκε τὸν θεὸν , μόνον δὲ, ὼς\nἤδη πολλάκις εἰρήκαμεν, κατὰ περίφρασιν ἀληθῆ.”"
    },
    "13.66": {
      "book": "13",
      "section": "66",
      "text": "Τοσαῦτα καὶ ὁ Κλήμης. ἀλλ’ ἐπειδὴ διὰ\nμακροτέρων ἡμῖν ἡ κατὰ Πλάτωνα παρέστη φιλοσοφία\nσυνῳδὸς οὖσα κατὰ πλεῖστα τοῖς Ἐβραίων δόγμασιν, \n(ἐφ᾿ οἷς καὶ ἀγάμεθα τὸν ἄνδρα τῆς τε\nκαὶ τῆς ἄλλης τοῦ ἀληθοῦς εὐγνωμοσύνης,) ὥρα ἐπιθεωρῆσαι\nτίνα ταῦτ’ εἶναί φαμεν ἐφ’ ὧν οὐκέθ’\n ὁμοίως περὶ αὐτὸν διακείμεθα, τὴν δὲ νενομισμένην\nβάρβαρον τῆς κατ’ αὐτὸν προτιμῶμεν φιλοσοφίας."
    },
    "14.1": {
      "book": "14",
      "section": "1",
      "text": "“ Ἐργάζεσθαι δέ γε καὶ διοικεῖν καὶ\nτε καὶ προκήδεσθαι καὶ τὰ τοιαῦτα τοῖς μὲν \nἀργοῖς καὶ ἄφροσι καὶ ἀσθενέσι καὶ κακούργοις ἴσως\nἐπαχθῆ, οἷς ἐγκατέλεξεν ἑαυτὸν Ἐπίκουρος, τοιαῦτα\nφρονήσας περὶ τῶν θεῶν· τοῖς δὲ σπουδαίοις καὶ\n δυνατοῖς καὶ συνετοῖς καὶ σώφροσιν, οἵους εἶναι\nχρὴ τοὺς φιλοσόφους, (πόσῳ γε μᾶλλον τοὺς θεούς;)\nοὐχ ὅπως ἀηδῆ ταῦτα καὶ προσάντη, ἀλλὰ καὶ τερπνότατα,\nκαὶ πάντων μᾶλλον ἀσπαστότατα, οἶς τὸ \nἀμελὲς καὶ τὸ μέλλειν τι πράττειν τῶν χρηστῶν ὄνειδος,\n ὡς ἐκείνους τε ποιητὴς νουθετεῖ συμβουλεύων\nμηδ’ ἀναβάλλεσθαι ἔς τ’ αὔριον·\nκαὶ προσεπαπειλῶν\nαἰεὶ δ’ ἀμβολιεργὸς ἀνὴρ ἄτῃσι παλαίει."
    },
    "14.2": {
      "book": "14",
      "section": "2",
      "text": "ἡμᾶς τε σεμνότερον παιδεύει προφήτης, θεοπρεπῆ\n μὲν ὄντως ἔργα τὰ κατ’ ἀρετὴν ὑπάρχειν λέγων, τὸν\nδὲ ὀλιγωροῦντα τούτων ἐξάγιστον “\nγὰρ (φησὶν) ὁ ποιῶν τὰ ἔργα κυρίου ἀμελῶς.”"
    },
    "14.3": {
      "book": "14",
      "section": "3",
      "text": "καὶ τοῖς μὲν ἀμαθέσιν ἡστινοσοῦν τέχνης καὶ ἀτελεστέροις\nδιὰ τὸ τῆς πείρας ἄηθες καὶ τὸ τῶν ἔργων \n ἀτριβὲς κάματος ἐγγίνεται ταῖς ἐπιχειρήσεσιν· οἶ δὲ\nπροκόπτοντες, καὶ μᾶλλον ἔτι οἱ τέλειοι, ῥᾳδίως ἃ \n\n\nμετίασι κατορθοῦντες γάνυνται, καὶ μᾶλλον ἂν ἕλοιντο\nτὰ εἰωθότα πράττοντες ἀνύειν καὶ τελεσιουργεῖν\nἢ πάντα σφίσιν ὑπάρξαι τὰ ἐν ἀνθρώποις ἀγαθά."
    },
    "14.4": {
      "book": "14",
      "section": "4",
      "text": "Δημόκριτος γοῦν αὐτὸς, ὥς φασιν, ἔλεγε βούλεσθαι\nμᾶλλον μίαν εὑρεῖν αἰτιολογίαν ἢ τὴν Περσῶν \nοἶ βασιλείαν γενέσθαι, καὶ ταῦτα μάτην καὶ\nἀναιτίως αἰτιολογῶν, ὡς ἂν ἀπὸ κενῆς ἀρχῆς καὶ\nὑποθέσεως πλανωμένης ὁρμώμενος, καὶ τὴν ῥίζαν καὶ\nτὴν κοινὴν ἀνάγκην τῆς τῶν ὄντων φύσεως οὐχ ὁρῶν,\nσοφίαν δὲ μεγίστην ἡγούμενος τὴν τῶν ἀσόφως καὶ \n ἠλιθίως συμβαινόντων κατανόησιν, καὶ τὴν τύχην\nτῶν μὲν καθόλου καὶ τῶν θείων δέσποιναν ἐφιστὰς\nκαὶ βασιλίδα, καὶ πάντα γενέσθαι κατ’ αὐτὴν ἀποφαινόμενος,\nτοῦ δὲ τῶν ἀνθρώπων αὐτὴν ἀποκηρύττων\nβίου καὶ τοὺς πρεσβεύοντας αὐτὴν ἐλέγχων \nἀγνώμονας."
    },
    "14.5": {
      "book": "14",
      "section": "5",
      "text": "τῶν γοῦν Ὑποθηκῶν ἀρχόμενος λέγει\nἌνθρωποι τύχης εἴδωλον ἐπλάσαντο, πρόφασιν\nἰδίης ἀνοίης.” φύσει γὰρ γνώμη τύχῃ μάχεται·\nτὴν ἐχθίστην τῇ φρονήσει ταύτην αὐτὴν ἔφασαν κρα-\n τεῖν· μᾶλλον δὲ καὶ ταύτην ἄρδην ἀναιροῦντες καὶ \nἀφανίζοντες ἐκείνην ἀντικαθιστᾶσιν αὐτῆς. οὐ γὰρ\nεὐτυχῆ τὴν φρόνησιν, ἀλλ’ ἐμφρονεστάτην ὑμνοῦσι\nτὴν τύχην."
    },
    "14.6": {
      "book": "14",
      "section": "6",
      "text": "οἶ μὲν οὑν τῶν βιωφελῶν ἔργων\nἐπιστάται ταῖς πρὸς τὸ ὁμόφυλον ἐπικουρίαις ἀγάλλονται,\nἐπαίνου τε ὀρέγονται καὶ Κλεοῦς ἐφ’ οἶς αὐτῶν \nπροκάμνουσιν οἱ μὲν τρέφοντες, οἱ δὲ κυβερνῶντες,\nοἶ δ’ ἰώμενοι, οἱ δὲ πολιτευόμενοι· οἶ δέ γε\nφιλόσοφοι καὶ σφόδρα παιδεύειν ἐπιχειροῦντες ἀν-\n θρώπους φρυάττονται."
    },
    "14.7": {
      "book": "14",
      "section": "7",
      "text": "ἢ τολμήσουσιν Ἐπίκουρος\nἢ Δημόκριτος εἰπεῖν ὡς ἀσχάλλουσι φιλοσοφοῦντες ; \nἀλλ’ οὐδὲ θυμηδίαν ταύτης ἂν ἑτέραν προθεῖντο.\nκαὶ γὰρ εἰ τὸ ἀγαθὸν ἡδονὴν εἶναι φρονοῦσιν, ἀλλ’\n\n\nαἰδεσθήσονταί γε μὴ λέγειν ἥδιον αὑτοῖς εἶναι τὸ\nφιλοσοφεῖν."
    },
    "14.8": {
      "book": "14",
      "section": "8",
      "text": "τοὺς δὲ θεοὺς περὶ ὧν οἶ μὲν ποιηταὶ\nπαρ’ αὐτοῖς ᾄδουσι δοτῆρας ἐάων, οὗτοι δὲ οἶ\nφιλόσοφοι μετὰ τωθείας εὐφημοῦσι, θεοὶ πάντων\n ἀγαθῶν ἀδώρητοί τε καὶ ἀμέτοχοι· καὶ τίνι τρόπῳ\nτεκμηριοῦνται θεοὺς εἶναι, μήτε παρόντας καὶ πράττοντάς\nτι ὁρῶντες, (ὡς οἱ τὸν ἥλιον καὶ τὴν σελήνην \nκαὶ τοὺς ἀστέρας θαυμάσαντες διὰ τὸ θέειν ἔφασαν\nκεκλῆσθαι θεούς) μήτε τινὰ δημιουργίαν αὐτοῖς ἢ\n κατασκευὴν προσνέμοντες, ἵν ἐκ τοῦ θεῖναι, τοῦτ’\nἔστι ποιῆσαι, θεοποιήσωσιν αὐτούς· (τούτου γὰρ\nἕνεκα πρὸς ἀλήθειαν ὁ τῶν ἁπάντων ποιητὴς καὶ δημιουργὸς\nμόνος ἐστὶ θεός·) μήτε διοίκησιν ἢ κρίσιν\nἢ χάριν αὐτῶν τινα πρὸς ἀνθρώπους ἐκτιθέμενοι,\n ἵνα φόβον ἢ τιμὴν ὀφλήσαντες προσκυνήσωμεν αὐ-\nτοῖς;"
    },
    "14.9": {
      "book": "14",
      "section": "9",
      "text": "“Ἤ τοῦ κόσμου προκύψας Ἐπίκουρος καὶ\nοὐράνιον ὑπερβὰς περίβολον, ἢ διά τινων κρυφίων\nἃς μόνος οἶδεν ἐξελθὼν πυλῶν, οὓς ἐν τῷ κενῷ κατεῖδε \n θεοὺς, καὶ τὴν πολλὴν αὐτῶν ἐμακάρισε τρυφήν·\nκἀκεῖθεν ἐπιθυμητὴς γενόμενος τῆς ἡδονῆς καὶ\nτῆς ἐν τῷ κενῷ ζηλωτὴς διαίτης, οὕτω πάντας ἐπὶ\nτὴν τοῦ μακαρισμοῦ τούτου μετουσίαν ἐξομοιωθησομένους\nἐκείνοις τοῖς θεοῖς παρακαλεῖ, συμπόσιον αὐτοῖς\n μακάριον, οὐχ ὅπερ οἶ ποιηταὶ τὸν οὐρανὸν ἣ\nτὸν Ὄλυμπον, ἀλλὰ τὸ κενὸν συγκροτῶν, ἔκ τε τῶν\nἀτόμων τὴν ἀμβροσίαν αὐτοῖς παρατιθεὶς καὶ προπίνων\nαὐτοῖς ἐξ ἐκείνων τὸ νέκταρ ;"
    },
    "14.10": {
      "book": "14",
      "section": "10",
      "text": "καὶ δὴ καὶ \nκατ’ ἐκείνων τῶν μηδὲν πρὸς ἡμὰς ὅρκους τε καὶ\n ὁρκισμοὺς μυρίους τοῖς ἑαυτοῦ βιβλίοις ἐγγράφει,\nὀμνύς τε συνεχῶς μὰ Δία” καὶ “νὴ Δία,”\nτε τοὺς ἐντυγχάνοντας καὶ πρὸς οὓς διαλέγοιτο “πρὸς\n\n\nτῶν θεῶν, ” οὔ τί που δεδιὼς αὐτὸς ἢ\nἐκείνους τὴν ἐπιορκίαν, κενὸν δὲ τοῦτο καὶ ψεῦδος\nκαὶ ἀργὸν καὶ ἄσημον ἐπιφθεγγόμενος τοῖς λόγοις\n αὑτοῦ παράρτημα, οἷον εἰ καὶ χρέμπτοιτο καὶ πτύοι\n τὸ τε πρόσωπον στρέφοι καὶ τὴν χεῖρα κινοίη. τοιαύτη \nγὰρ ἀδιανόητος ἦν ἡ παρ’ αὐτῷ καὶ ματαία\nὑπόκρισις ἡ τῶν θεῶν ὀνομασία."
    },
    "14.11": {
      "book": "14",
      "section": "11",
      "text": "ἀλλὰ τοῦτο μὲν\nπρόδηλον, ὅτι μετὰ τὸν Σωκράτους θάνατον κατεπτηχὼς\nἈθηναίους ὡς μὴ δοκοίη τοῦθ’ ὅπερ ἦν ἄθεος\nκενὰς αὐτοῖς ἀνυποστάτων θεῶν τερατευσάμενος \nἐζωγράφησε σκιάς. οὔτε γὰρ εἰς οὐρανὸν ἀνέβλεψε\nνοεροῖς ὀφθαλμοῖς, ἔνα τῆς ἐναργοῦς ἄνωθεν\nφωνῆς ἀκούσῃ, ἧς ὁ προσεκτικὸς θεατὴς κατακούσας\n ἐμαρτύρησεν ὅτι “ οἷ οὐρανοὶ διηγοῦνται δόξαν\nποίησιν δὲ χειρῶν αὐτοῦ ἀναγγέλλει τὸ στερέωμα, \nοὔτε τῇ διανοίᾳ κατεῖδεν εἰς τοὔδαφος· ἔμαθε γὰρ\nἂν ὅτι “τοῦ ἐλέους κυρίου πλήρης ἡ γῆ, καὶ ὅτι\nκυρίου ἡ γῆ, καὶ τὸ πλήρωμα αὐτῆς.” καὶ μετὰ\nγάρ φησι “κύριος εἰς τὴν γῆν ἐπέβλεψε καὶ ἐνέπλησεν\nαὐτὴν τῶν ἀγαθῶν αὑτοῦ. ψυχὴν παντὸς ζῴου \nἐκάλυψε τὸ πρόσωπον αὐτῆς.”"
    },
    "14.12": {
      "book": "14",
      "section": "12",
      "text": "εἰ δὲ μὴ\nτυφλώττουσιν, ἐπισκεψάσθωσαν τὴν παμποίκιλον\nτῶν ζῴων πολυπλήθειαν, τὰ χερσαῖα, τὰ πτηνὰ,\nτὰ ἔνυδρα, καὶ κατανοησάτωσαν ὡς ἀληθὴς ἐπὶ\nτῇ πάντων κρίσει γέγονεν ἡ μαρτυρία τοῦ δεσπότου \nτου καὶ πάντα κατὰ τὴν αὐτοῦ πρόσταξιν πέφηνε\nκαλά. ”"
    },
    "14.13": {
      "book": "14",
      "section": "13",
      "text": "Ταῦτά μοι ἀπὸ πλείστων ἐξήνθισται τῶν\nπρὸς Ἐπίκουρον Διονυσίῳ τῷ καθ’ ἡμᾶς ἐπισκόπῳ\nπεποιημένων. μετελθεῖν δὲ καιρὸς τοὺς περὶ τὸν \nἈριστοτέλην καὶ τὴν τῶν Στωϊκῶν φιλοσόφων αἵρεσιν,\nτά τε λοιπὰ τῆς τῶν θαυμαστῶν φυσιολόγων\n\n\nἐπιθεωρῆσαι, ὡς ἂν καὶ τῆς ἐκ τούτων ἀναχωρήσεως\nτὸν ἑ ’ξ ἡμῶν ἀπολογισμὸν παράσχωμεν τοῖς φιλεγκλή-\nφιλεγκλήμοσιν."
    },
    "14.14": {
      "book": "14",
      "section": "14",
      "text": "ἡ γὰρ \nἐκ τῶν ἀτόμων Ἐπικούρου θεογονία τῶν μὲν ἀπείρων\nκόσμων ἐξόριός ἐστιν, εἰς δὲ τὴν ἄπειρον ἀκοσμίαν\nπεφυγάδευται.”"
    },
    "14.15": {
      "book": "14",
      "section": "15",
      "text": "Εἶτα τούτοις ἐξῆς ἐπιλέγει ‟ Εἰ δὲ μήτε λέξις μήτε ἐκλογὴ μήτε τάξις αὐταῖς\nἄρχοντος ἐπικέοιτο, αὐταὶ δὲ ἐφ’ ἑαυτῶν αὑτὰς ἐκ\n τῆς πολλῆς κατὰ τὴν ῥύσιν τύρβης διευθύνουσαι, καὶ\nτὸν πολὺν τῶν συμπτώσεων διεκπερῶσαι κυδοιμὸν,\nαἱ ὅμοιαι πρὸς τὰς ὁμοίας οὐχ ὑπὸ τοῦ θεοῦ κατὰ\nτὸν ποιητὴν ἄγοιντο, συντρέχοιεν δὲ καὶ συναγελάζοιντο \nγνωρίζουσαι τὰς συγγενεῖς, θαυμαστή γε τῶν\n ἀτόμων ἡ δημοκρατία, δεξιουμένων τε ἀλλήλας τῶν \nφίλων καὶ περιπλεκομένων, εἰς μίαν τε κατασκηνοῦν\nσυνοικίαν ἐπειγομένων, καὶ τῶν μὲν ἀποτετορνευμένων\nαὐτομάτων εἰς ἥλιον φωστῆρα μέγαν, ἵνα ποιήσωσι\nτὴν ἡμέραν, τῶν δὲ εἰς πολλὰς ἴσως πυραμίδας\n ἀστέρων ἀναπεφλεγμένων, ἔνα καὶ ὅλον στεφανώσωσι\nτὸν οὐρανὸν, τῶν δὲ περιτεταγμένων, ἵνα αὐτὸν\nεἰκῆ στερεώσωσι καὶ καμαρώσωσι τὸν αἰθέρα εἰς\n\n\nτὴν τῶν φωστήρων ἐπιβάθραν, ἐπιλέξωνταί τε ἑαυταῖς\nαἱ συνωμοσίαι τῶν χυδαίων ἀτόμων μονὰς, καὶ\nδιακληρώσωνται τὸν οὐρανὸν εἰς οἴκους ἑαυταῖς καὶ\nσταθμούς. ”"
    },
    "14.16": {
      "book": "14",
      "section": "16",
      "text": "Εἶτα μεθ’ ἕτερά φησιν “ Ἀλλ’ οὐδὲ τὰ φανερὰ ὁρῶσιν οὗτοι οἱ\nπολλοῦ γε δέουσι συνορᾶν καὶ τὰ ἀφανῆ.\nἐοίκασι γὰρ μηδὲ ἀνατολὰς ἐποπτεύειν τεταγμένας\nκαὶ δύσεις μήτε τῶν ἄλλων μήτε τὰς ἐκπρεπεστάτας\nἡλίου, μηδὲ χρῆσθαι ταῖς δι’ αὐτῶν δεδωρημέναις \nἀνθρώποις ἐπικουρίαις, ἀναπτομένῃ μὲν εἰς ἐργασίαν\nἡμέρᾳ, ἐπηλυγαζούσῃ δὲ νυκτὶ πρὸς ἀνάπαυλαν.\nἐξελεύσεται γὰρ ἄνθρωπος (φησὶν) ἐπὶ τὸ ἔργον αὑτοῦ\nκαὶ ἐπὶ τὴν ἐργασίαν αὑτοῦ ἴως ἑσπέρας.”"
    },
    "14.17": {
      "book": "14",
      "section": "17",
      "text": "ἀλλ’ οὐδὲ τὴν ἑτέραν ἐπισκοποῦσιν ἀνακύκλησιν \n αὐτοῦ, καθ’ ἣν ὡρισμένας ὥρας καὶ καιροὺς κὐκαίρους\nκαὶ τροπὰς ἀπαρατρέπρους ἀποτελεῖ, ὑπὸ τῶν\nἐξ ὧν ἐστιν ἀτόμων ὁδηγούμενος. ἀλλὰ κἂν μὴ θέλωσιν\nοἱ δείλαιοι, ὡς δ’ οὖν πιστεύουσιν οἱ δίκαιοι\nμέγας κύριος ὁ ποιήσας αὐτὸν καὶ ἐν λόγοις αὐτοῦ \nκατέσπευσε πορείαν.”"
    },
    "14.18": {
      "book": "14",
      "section": "18",
      "text": "ἄτομοι γὰρ ὑμῖν\nφέρουσιν, ὢ τυφλοὶ, καὶ ὑετοὺς, ἔνα ἡ γῆ τροφὰς\nὑμῖν τε καὶ πᾶσι τοῖς ἐπ’ αὐτῆς ζῴοις ἀνῇ; θέρος\nτε ἐπάγουσιν, ἵνα καὶ τοὺς ἀπὸ δένδρων εἰς\nτρυφὴν καρποὺς λάβητε; καὶ διὰ τί μὴ ταῖς ἀτόμοις \n προσκυνεῖτε καὶ θύετε ταῖς ἐπικάρποις; ἀχάριστοί γε\nμηδὲ ἀπαρχὰς αὐταῖς ὀλίγας τῶν πολλῶν δωρεῶν, ἃς\nπαρ’ αὐτῶν ἔχετε, ἀφιεροῦντες.”"
    },
    "14.19": {
      "book": "14",
      "section": "19",
      "text": "Καὶ μετὰ βραχέα φησὶν ὁ δὲ πολυεθνὴς καὶ πολυμιγὴς δῆμος τῶν ἀστέρων, \nοὓς αἷ πολυπλανεῖς καὶ ἀεὶ διαρριπτούμεναι\nσυνέστησαν ἄτομοι, χώρας ἑαυτοῖς κατὰ συνθήκας\n\n\nἀπεδάσαντο, ὥσπερ ἀποικίαν ἢ συνοικίαν ἀνελόμενοι,\nμηδενὸς οἰκιστοῦ μηδὲ οἰκοδεσπότου προεστηκότος·\nκαὶ τὰς πρὸς τοὺς πλησιοχώρους γειτνιάσεις ἐνωμότως\nκαὶ μετ’ εἰρήνης φυλάττουσιν, οὐχ ὐπερβαίνοντες\n οὓς κατειλήφασιν ἐξ ἀρχῆς ὅρους, ὥσπερ ὑπὸ τῶν \nβασιλίδων ἀτόμων νομοθετούμενοι."
    },
    "14.20": {
      "book": "14",
      "section": "20",
      "text": "ἀλλ’ οὐκ\nἄρχουσιν ἐκεῖναι· πῶς γὰρ αἱ μηδ’ οὖσαι; ἀλλὰ\nθείων λογίων ἐπακούσατε “ ἐν κρίσει κυρίου τὰ\nαὐτοῦ. ἀπ’ ἀρχῆς καὶ ἀπὸ ποιήσεως αὐτῶν διέστειλε\n μερίδας αὐτῶν, ἐκόσμησεν εἰς αἰῶνα τὰ ἔργα αὑτοῦ\nκαὶ τὰς ἀρχὰς αὐτῶν εἰς γενεὰς αὐτῶν."
    },
    "14.21": {
      "book": "14",
      "section": "21",
      "text": "Καὶ μετὰ βραχέα φησὶν Η τίς οὕτως εὔτακτος πεδιάδα γῆν διώδευσε\nφάλαγξ, οὐ προθέοντος οὐδενὸς, οὐκ ἐκτρεπομένου,\n οὐκ ἐμποδοστατοῦντος, οὐκ ἀπολειπομένου τῶν συμπαρατεταγμένων,\nὡς ἰσόστοιχοι καὶ συνασπιδοῦντες\nἀεὶ προίασιν, ὁ συνεχής τε καὶ ἀδιάστατος ἀόχλητός\nτε καὶ ἀνεμπόδιστος τῶν ἄστρων στρατός;"
    },
    "14.22": {
      "book": "14",
      "section": "22",
      "text": "ἀλλ’ \nἐγκλίσεσι καὶ ταῖς εἰς πλάγιον ἐκνεύσεσι γίνονταί τινες\n αὐτῶν ἄδηλοι τροπαί. καὶ μὴν ἀεὶ καιροφυλα-\nκοῦσι καὶ προορῶνται τὰς χώρας, ὅθεν ἕκαστος\nοἶ τούτοις προσεσχηκότες. εἰπάτωσαν οὖν ἡμῖν\nοἱ τῶν ἀτόμων τομεῖς καὶ τῶν ἀμερῶν μερισταὶ καὶ\nτῶν ἀσυνθέτων συναγωγεῖς καὶ τὰ ἄπειρα περινοοῦντες,\n πόθεν ἡ κυκλοφορικῂ τῶν οὐρανίων\nκαὶ περιοδία, οὐχ ἑνὸς παραλόγως ἀτόμων πήγματος\nοὕτω σφενδονηθέντος, ἀλλὰ τοσούτου κυκλικοῦ χοροῦ\nκατὰ ῥυθμὸν ἴσα βαίνοντος καὶ συμπεριδινου- \nμένου, πόθεν ἀδιάτακτοι καὶ ἀπροαίρετοι καὶ ἀγνῶτες \n ἀλλήλων συνέμποροι παμπληθεῖς συνανεστράφησαν.\nκαλῶς τε ὁ προφήτης ἐν τοῖς ἀδυνάτοις καὶ\nἀνενδείκτοις ἔταξε τὸ ξένους κἂν δύο συνδραμεῖν\n\n\n“ εἰ πορεύσονται (φησὶ) δύο ἐπὶ τὸ αὐτὸ\nἐὰν μὴ γνωρίσωσιν ἑαυτούς;”"
    },
    "14.23": {
      "book": "14",
      "section": "23",
      "text": "Ταῦτ’ εἰπὼν μυρία τε ἄλλα τούτοις ἐπαγαγὼν\nἐξῆς κατασκευάζει διὰ πλειόνων τὸ πρόβλημα\nἀπό τε τῶν κατὰ μέρος στοιχείων τοῦ παντὸς, ἀπό \nτε τῶν ἐν τούτοις παντοδαπῶν ζῴων, καὶ δὴ καὶ\n ἀπὸ τῆς τἀνθρώπου φύσεως. ἐξ ὧν ἔτι βραχέα\nτοῖς εἰρημένοις προσθεὶς καταπαύσω τὸν παρόντα\nλόγον."
    },
    "14.24": {
      "book": "14",
      "section": "24",
      "text": "καὶ μὴν ἡδόμενοί γε καὶ\nπονοῦντες ἴσμεν· οὐ γὰρ οἷόν τε τὸν καιόμενον ἢ\n τεμνόμενον ἀγνοεῖν. τὰς δὲ δὴ μνήμας καὶ τὰς ἀναμνήσεις\nτίς οὐκ ἂν φαίη μεθ’ ὑπολήψεως γίγνεσθαι ;\nπερὶ μὲν γὰρ τῶν κοινῶν ἐννοιῶν, ὅτι τὸ τοιοῦτον\nἄνθρωπός ἐστιν, ἔτι δὲ περὶ τῶν ἐπιστημῶν καὶ τεχνῶν,\nτί λέγοι τις ἄν; οὐδὲν γὰρ ἦν τούτων, εἰ μὴ\n ἐπεφύκειμεν ὑπολαμβάνειν. ἀλλ’ ἔγωγε ἐῶ τἄλλα \nτοῖς μέντοι λεγομένοις ὑπὸ τούτων ἐάν τε πιστεύωμεν,\nἐάν τε ἀπιστῶμεν, ἀναγκαίως ἔχει δοξάζειν\nπάντη τε καὶ πάντως.”"
    },
    "14.25": {
      "book": "14",
      "section": "25",
      "text": "“Ὅτι μὲν οὖν ἀμήχανόν ἐστι φιλοσοφεῖν\n τρόπον τοῦτον φανερόν· ὅτι δὲ καὶ παρὰ φύσιν καὶ\nπαρὰ τοὺς νόμους ὡδὶ κατίδοιμεν ἄν. εἰ γὰρ αὖ τῷ\nὄντι τὰ πράγματα τοιαῦτα εἴη, τί λοιπὸν ἀλλ’ ἢ καθάπερ\nἐν ὕπνῳ ζῆν ἡμὰς εἰκῆ καὶ ἐμπλήκτως ; ὥστε\nφλυαροῖεν ἂν οἱ νομοθέται καὶ στρατηγοὶ καὶ οἶ παισεύοντες.\n ἀλλ’ ἔμοιγε δοκοῦσιν οἶ μὲν ἄλλοι πάντες\nἄνθρωποι ζῆν κατὰ φύσιν, μόνοι μέντοι τετυφῶσθαι,\nμᾶλλον δὲ μεμηνέναι μανίαν ἐρρωμένην οἶ ταῦτα\nληροῦντες."
    },
    "14.26": {
      "book": "14",
      "section": "26",
      "text": "οὐχ ἥκιστα μέντοι τοῦτο καταμάθοι\nτις ἂν κἀκεῖθεν. Ἀντίγονος γοῦν ὁ Καρύστιος κατὰ \n τοὺς αὐτοὺς γενόμενος χρόνους καὶ ἀναγράψας αὐτῶν\nτὸν βίον φησὶ τὸν Πύρρωνα διωκόμενον ὑπὸ\nκυνὸς ἀναφυγεῖν ἐπί τι δένδρον, σκωπτόμενον δ’\nὑπὸ τῶν παρόντων εἰπεῖν ὡς χαλεπὸν εἴη ἄνθρωπον\nἐκδῦναι. Φιλίστης δὲ τῆς ἀδελφῆς αὐτοῦ θυούσης,\n ἔπειτα τῶν φίλων τινὸς ὑποσχομένου τὰ πρὸς τὴν\nθυσίαν καὶ μὴ παρασχομένου, τοῦ μέντοι Πύρρωνος\nπριαμένου καὶ ἀγανακτοῦντος, ἐπειδήπερ ὁ φίλος\n\n\nἔλεγεν ὡς οὐ ποιήσαιτο σύμφωνα τοῖς λόγοις οὐδ᾿ \nἄξια τῆς ἀπαθείας, εἰπεῖν αὐτὸν, ἐν γοῦν γυναικὶ οὐ\nδεῖ τὴς ἀπόδειξιν αὐτῆς ποιεῖσθαι. καίτοι δικαίως\n ἂν εἶπεν ὁ φίλος ὅτι, ὦ μάταιε, καὶ ἐν γυναικὶ καὶ\nκυνὶ καὶ πᾶσιν, εἴ τι δή σοι τῶν λόγων τούτων \nἐστὶν ὄφελος.”"
    },
    "14.27": {
      "book": "14",
      "section": "27",
      "text": "“Ὀρθῶς δ᾿ ἔχει μαθεῖν καὶ τίνες οἱ ζηλώσαντες\nαὐτὸν ἐγένοντο καὶ τίνας ἐξήλωσεν αὐτός. ὁ\nμὲν οὖν Πύρρων Ἀναξάρχου τινὸς ἐγένετο μαθητὴς,\nὃς τὸ μὲν πρῶτον ἦν ζωγράφος, οὐδ᾿ οὕτως εὐτυχὴς, \nἔπειτα τοῖς Δημοκρίτου βιβλίοις ἐντυχὼν χρηστὸν\nμὲν οὐδὲν οὔτε εὗρεν οὔτε συνεγράψατο, κακῶς δὲ\nπάντας εἶπε καὶ θεοὺς καὶ ἀνθρώπους· αὐτὸς δ᾿ \nὕστερον τοῦτον  τὸν τῦφον περιβαλλόμενος καὶ καλῶν\n ἄτυφον ἑαυτὸν οὐδὲν ἐν γραφῇ κατέλιπεν."
    },
    "14.28": {
      "book": "14",
      "section": "28",
      "text": "ἐγένετο \n δὲ μαθητὴς αὐτοῦ Τίμων Φλιάσιος, ὃς τὸ μὲν\nπρῶτον ἐχόρευεν ἐν τοῖς θεάτροις, ἔπειτα δ᾿  ἐντυχὼν\nαὐτῷ συνέγραψεν ἀργαλέας παρῳδίας παρῳδίας καὶ βωμολόχους,\nἐν αἶς βεβλασφήμηκε πάντας τοὺς πώποτε\nφιλοσοφήσαντας. ιὗτος γὰρ ἦν ὁ τοὺς σίλλους γράψας \nκαὶ λέγων\nσχέτλιοι ἄνθρψποι, κάκ᾿  ἐλέγχεα, γαστέρες οἶον,\nτοίων ἔκ τ᾿  ἐρίδων ἔκ τε στοναχῶν πέπλασθε,\nκαὶ\n\nἄνθρωποι κενεῆς οἰήσιος ἔμπλεοι ἀσκοί."
    },
    "14.29": {
      "book": "14",
      "section": "29",
      "text": "μηδενὸς δ᾿  ἐπιστραφέντος αὐτῶν, ὡς εἰ μηδὲ\nἐγένοντο τὸ παράπαν, ἐχθὲς καὶ πρώην ἐν Ἀλεξανδρείᾳ\nτῇ κατ᾿  Αἴγυπτον Αἰνγςίσημός τις ἀναζωπυρεῖν\nρεῖν ἤρξατο τὸν ὕθλον τοῦτον. καὶ σχεδὸν οἱ μὲν\nκράτιστοι δοκοῦντες εἶναι τῶν τὴν ὁδὸν βεβαδικότων \nταύτην εἰσὶν οὗτοι."
    },
    "14.30": {
      "book": "14",
      "section": "30",
      "text": "ὅτι μὲν οὖν τὴν τοιαύτην εἴτε αἵρεσιν εἴτε ἀγωγὴν λόγων εἴτε ὅπη καὶ\n\n\n\nὅπως ἐθέλει τις καλεῖν αὐτὴν οὐδεὶς ἂν εὖ φρονῶν\nὀρθὴν εἶναι φαίη δῆλον. ἐγὼ μὲν γὰρ οὐδὲ φιλοσοφίαν\nοἴομαι δεῖν ὀνομάζειν αὐτὴν, ἀναιροῦσάν γε δὴ\nτὰς τοῦ φιλοσοφεῖν ἀρχάς.\""
    },
    "14.31": {
      "book": "14",
      "section": "31",
      "text": "Ταῦτα μὲν οὖν πρὸς τοὺς κατὰ Πύρρωνα\nφιλοσοφεῖν νομιζομένους. συγγενῆ δ᾿ αὐτοῖς εἴη\nἂν καὶ τὰ ἀντιλεγόμενα πρὸς τοὺς κατὰ Ἀρίστιππον\nτὸν Κυρηναῖον , μόνα λέγοντας εἶναι τὰ πάθη καταληπτά.\nΣωκράτους δ᾿ ἑταῖρος ὁ Ἀρίστιππος ἦν, ὁ\n τὴν καλουμένην Κυρηναϊκὴν συστησάμενος αἵρεσιν,\nἀφ᾿ ἧς τὰς ἀφορμὰς Ἐπίκουρος πρὸς τὴν τοῦ τέλους\nἔκθεσιν εἴληφεν. ἦν δ᾿ ὁ Ἀρίστιππος ὑγρὸς πάνυ \nτὸν βίον καὶ φιλήδονος· ἀλλ᾿ οὐδὲν μὲν οὗτος ἐν\nτῷ φανερῷ περὶ τέλους διελέξατο, δυνάμει δὲ τῆς\n εὐδαιμονίας τὴν ὑπόστασιν ἔλεγεν ἐν ἡδοναῖς κεῖσθαι.\nἀεὶ γὰρ λόγους περὶ ἡδονῆς ποιούμενος εἰς\nὑποψίαν ἦγε τοὺς προσιόντας αὐτῷ τοὐ λέγειν τέλος\nεἶναι τὸ ἡδέως ζῆν."
    },
    "14.32": {
      "book": "14",
      "section": "32",
      "text": "τούτου γέγονεν ἀκουστὴς σὺν\nἄλλοις καὶ ἡ θυγάτηρ αὐτοῦ Ἀρήτη· ἥτις γεννήσασα\n παῖδα ὠνόμασεν Ἀρίστιππον, ὃς εἰσαχθεὶς ὑπ᾿ αὐτῆς\nεἰς λόγους φιλοσοφίας μητροδίδακτος ἐκλήθη·\nὃς καὶ σαφῶς ὡρίσατο τέλος εἶναι τὸ ἡδέως ζῆν, ἡδονὴν\nἐντάττων τὴν κατὰ κίνησιν. τρεῖς γὰρ ἔφη καταστάσεις \nεἶναι περὶ τὴν ἡμετέραν σύγκρασιν· μίαν\n μὲν καθ᾿ ἣν ἀλγοῦμεν, ἐοικυῖαν τῷ κατὰ θάλασσαν\nχειμῶνι· ἑτέραν δὲ καθ᾿ ἣν ἡδόμεθα, τῷ λείῳ κύματι\nἀφομοιουμένην· εἶναι γὰρ λείαν κίνησιν τὴν\nἡδονὴν, οὐρίῳ παραβαλλομένην ἀνέμῳ · τὴν δὲ τρίτην\nμέσην εἶναι κατάστασιν, καθ᾿ ἣν οὔτε ἀλγοῦμεν\n οὔτε ἡδόμεθα , γαλήνῃ παραπλησίαν οὖσαν. τούτων\nδ᾿ οὖν καὶ ἔφασκε τῶν παθῶν μόνων ἡμᾶς τὴν αἴσθησιν\nἔχειν, πρὸς οὓς ἀντιλέλεκται ταῦτα."
    },
    "15.1": {
      "book": "15",
      "section": "1",
      "text": "‟Οὐδεὶς δὲ πώποτε Σωκράτους οὐδὲν\nοὔτε ἀνόσιον, οὔτε πράττοντος εἶδεν, λέγοντος\nἤκουσεν. οὐδὲ γὰρ περὶ τῆς τῶν ἀπάντων\nφύσεως ἢ περὶ τῶν ἄλλων, ὡς οἱ πλεῖστοι, διελέγετο, \n27 Οὐδεὶς δὲ —] Xenoph. Memor. I. 1, 11.\n\n\nσκοπῶν ὅπως ὁ καλούμενος ὑπὸ τῶν σοφιστῶν κόσμος\nἔχει, καὶ τίσιν ἀνάγκαις ἕκαστα γίνεται τῶν\nοὐρανίων, ἀλλὰ καὶ τοὺς φροντίζοντας τὰ τοιαῦτα\nμωραίνοντας ἀπεδείκνυε."
    },
    "15.2": {
      "book": "15",
      "section": "2",
      "text": "καὶ πρῶτον μὲν αὐτῶν \n ἐσκόπει πότερά ποτε νομίσαντες ἱκανῶς ἤδη τὰ\nἀνθρώπινα εἰδέναι ἔρχονται ἐπὶ τὸ περὶ τῶν τοιούτων\nφροντίζειν, ἢ τὰ μὲν ἀνθρώπινα παρέντες, τὰ\nδαιμόνια δὲ σκοποῦντες, ἡγοῦνται τὰ προσήκοντα\nπράττειν."
    },
    "15.3": {
      "book": "15",
      "section": "3",
      "text": "ἐθαύμαζε δὲ, εἰ μὴ φανερὸν αὐτοῖς\n ἐστιν ὅτι ταῦτα οὐ δυνατόν ἐστιν ἀνθρώποις εὑρεῖν,\nἐπεὶ καὶ τοὺς μέγιστα φρονοῦντας ἐπὶ τῷ περὶ τούτων\nλέγειν οὐ ταὐτὰ δοξάζειν ἀλλήλοις, ἀλλὰ καὶ\nτοῖς μαινομένοις ὁμοίως διακεῖσθαι πρὸς ἀλλήλους."
    },
    "15.4": {
      "book": "15",
      "section": "4",
      "text": "τῶν τε γὰρ μαινομένων τοὺς μὲν οὐδὲ τὰ δεινὰ\n δεδιέναι, τοὺς δὲ καὶ τὰ μὴ φοβερὰ φοβεῖσθαι· καὶ\nτοῖς μὲν οὐδ’ ἐν ὄχλῳ δοκεῖν αἰσχρὸν εἶναι λέγειν ἢ\nποιεῖν ὁτιοῦν, τοῖς δὲ οὐδ’ ἐξιτητέον εἰς ἀνθρώπους\nεἶναι δοκεῖν· καὶ τοὺς μὲν οὔθ’ ἱερὸν οὔτε βωμὸν \nοὔτ’ ἄλλο τῶν θείων οὐδὲν τιμᾶν, τοὺς δὲ καὶ ξύλα\n καὶ λίθους τοὺς τυχόντας καὶ θηρία σέβεσθαι. τῶν\nτε περὶ τῆς τῶν πάντων φύσεως μεριμνώντων τοῖς\nμὲν δοκεῖν ἕν μόνον τὸ ὂν εἶναι, τοῖς δὲ ἄπειρα τὸ\nπλῆθος· καὶ τοῖς μὲν ἀεὶ πάντα κινεῖσθαι , τοῖς δὲ\nοὐδὲν ἄν ποτε κινηθῆναι· καὶ τοῖς μὲν ἅπαντα γίγνεσθαί\n τε καὶ ἀπόλλυσθαι, τοῖς δὲ οὔτ’ ἂν γενέσθαι\nποτὲ οὐδὲν οὔτε ἀπολέσθαι."
    },
    "15.5": {
      "book": "15",
      "section": "5",
      "text": "ἐσκόπει δὲ περὶ αὐτῶν\nκαὶ τάδε· ἆρ’ ὥσπερ οἱ τἀνθρώπινα μανθάνοντες\nἡγοῦνται τοῦθ᾿ ὅ τι ἂν μάθωσιν ἑαυτοῖς τε\nτῶν ἄλλων ὅτῳ ἂν βούλωνται ποιήσειν, οὕτω καὶ οἶ \n τὰ θεῖα ζητοῦντες νομίζουσιν, ἐπειδὰν γνῶσιν αἷς\nἀνάγκαις ἕκαστα γίγνεται, ποιήσειν ὅταν βούλωνται\nκαὶ ἀνέμους καὶ ὕδατα καὶ ὥρας καὶ ὅτου ἂν ἄλλου\n\n\nδέωνται τῶν τοιούτων; ἢ τοιοῦτον μὲν οὐδὲν οὐδ’\nἐλπίζουσιν, ἀρκεῖ δ’ αὐτοῖς γνῶναι μόνον ᾗ τῶν τοιούτων\nἕκαστα γίγνεται;"
    },
    "15.6": {
      "book": "15",
      "section": "6",
      "text": "περὶ μὲν οὖν τῶν ταῦτα\nπραγματευομένων τοιαῦτα ἔλεγεν· αὐτὸς δὲ περὶ τῶν\n ἀνθρωπείων ἀεὶ διελέγετο, σκοπῶν τί εὐσεβὲς, τί \nἀσεβές· τί καλὸν, τί αἰσχρόν· τί δίκαιον, τί ἄδικον·\nτί σωφροσύνη, τί μανία.”"
    },
    "15.7": {
      "book": "15",
      "section": "7",
      "text": "Ταῦτα μὲν οὖν ὁ Σωκράτης. μετὰ δὲ αὐτὸν\nοἶ περὶ Ἀρίστιππον τὸν Κυρηναῖον , ἔπειθ’ ὕστερον\nοἱ περὶ Ἀρίστωνα τὸν Χῖον ἐπεχείρησαν λέγειν ὡς \nδέοι μόνα τὰ ἠθικὰ φιλοσοφεῖν· εἶναι γὰρ δὴ ταῦτα\nμὲν δυνατὰ καὶ ὠφέλιμα· τοὺς μέντοι περὶ τῆς φύ-\nσεως λόγους πᾶν τοὐναντίον , μήτε καταληπτοὺς εἰναι\nμήτ’, εἰ καὶ ὀφθεῖεν, ὄφελος ἔχειν τι."
    },
    "15.8": {
      "book": "15",
      "section": "8",
      "text": "μηδὲν\nγὰρ ἡμῖν ἔσεσθαι πλέον , ἀλλ’ οὐδ’ εἰ μετεωρότεροι \nτοῦ Πέρσεως ἀρθέντες\n ὑπέρ τε πόντου χεῦμ’ ὑπέρ τε Πλειάδα,\nαὐτοῖς τοῖς ὄμμασι κατίδοιμεν τὸν πάντα κόσμον, καὶ\nτὴν τῶν ὄντων φύσιν, ἥτις δή ποτέ ἐστιν."
    },
    "15.9": {
      "book": "15",
      "section": "9",
      "text": "οὐ\nγὰρ δὴ διά γε τοῦτο φρονιμωτέρους ἢ δικαιοτέρους \nἢ ἀνδρειοτέρονς ἢ σωφρονεστέρους ἡμὰς ἔσεσθαι,\nμὴν οὐδὲ ἰσχυροὺς ἢ καλοὺς ἢ πλουσίους , ὧν χωρὶς\nοὐχ οἷόν τε εὐδαιμονεῖν."
    },
    "15.10": {
      "book": "15",
      "section": "10",
      "text": "ὅθεν ὀρθῶς εἶπε Σωκράτης\nὅτι τῶν ὄντων τὰ μὲν ὑπὲρ ἡμᾶς εἴη, τὰ δὲ\nοὐδὲν πρὸς ἡμᾶς. εἶναι γὰρ τὰ φυσικὰ μὲν ὑπὲρ \nἡμᾶς, τὰ δὲ μετὰ τὸν θάνατον οὐδὲν πρὸς ἡμὰς,\n μόνα δὲ πρὸς ἡμὰς τὰ ἀνθρώπινα."
    },
    "15.11": {
      "book": "15",
      "section": "11",
      "text": "ταύτῃ δὲ\nκαὶ χαίρειν αὐτὸν εἰπόντα τῇ Ἀναξαγόρου καὶ Ἀρχελάου\nφυσιολογίᾳ ζητεῖν\n ὅττι οἱ ἐν μεγάροισι κακόν τ’ ἀγαθόν τε τέτυκται."
    },
    "15.12": {
      "book": "15",
      "section": "12",
      "text": "καὶ ἄλλως δὲ εἶναι τοὺς φυσικοὺς λόγους οὐ\n\n\nχαλεποὺς οὐδὲ ἀδυνάτους μόνον, ἀλλὰ καὶ ἀσεβεῖς\nκαὶ τοῖς νόμοις ὑπεναντίους. τοὺς μὲν γὰρ ἀξιοῦν\nμηδ’ εἶναι θεοὺς τὸ παράπαν, τοὺς δὲ τὸ ἄπειρον,\nἢ τὸ ὂν, ἢ τὸ ἴν· καὶ πάντα μᾶλλον ἢ τοὺς νομιζομένους."
    },
    "15.13": {
      "book": "15",
      "section": "13",
      "text": "τήν τ’ αὖ διαφωνίαν παμπόλλην οὖσαν·\nτοὺς μὲν γὰρ ἄπειρον ἀποφαίνειν τὸ πᾶν, τοὺς \nδὲ πεπερασμένον , καὶ τοὺς μὲν ἀξιοῦν ἅπαντα κινεῖσθαι,\nτοὺς δὲ καθάπαξ μηδέν."
    },
    "15.14": {
      "book": "15",
      "section": "14",
      "text": "καὶ μὴν εἴ τι\nκαὶ ἄλλο πάντων ἄριστά μοι δοκεῖ περὶ τούτων αὐτῶν\n ἐν τοῖς Σίλλοις καὶ ὁ Φλιάσιος Τίμων εἰρηκέναι\nτάδε\nτίς γὰρ τούσδ’ ὀλοῇ ἔριδι ξυνέηκε μάχεσθαι;\nἨχοῦς σύνδρομος ὄχλος. ὁ γὰρ σιγῶσι χολωθεὶς\nνοῦσον ἐπ’ ἀνέρας ὦρσε λάλην, ὀλέκοντο δὲ πολλοί."
    },
    "15.15": {
      "book": "15",
      "section": "15",
      "text": "ὁρᾷς ὡς ἤδη καὶ ἀλλήλους σκώπτουσιν οἱ γενναῖοι;\nτὴν γοῦν πρὸς ἀλλήλους φιλονεικίαν αὐτῶν\nτάς τε μάχας καὶ τὰς διαστάσεις ἔτι πρὸς τοῖς εἰρημένοις\nὁ δηλωθεὶς ἀνὴρ τοῦτον ὑπογράφει τὸν\nτρόπον\n φοιτᾷ δὲ βροτολοιγὸς ἔρις, κενεὸν λελακυῖα,\nνείκης ἀνδροφόνοιο κασιγνήτη καὶ ἔριθος,\nἥ τ’ ἀλαὴ περὶ πάντα κυλίνδεται, αὐτὰρ ἔπειτα \nἔς τε βροτοὺς στήριξε κάρη καὶ ἐς ἐλπίδα βάλλει."
    },
    "15.16": {
      "book": "15",
      "section": "16",
      "text": "Ἀλλὰ γὰρ καὶ τῆς τῶνδε πρὸς σφὰς αὐτοὺς\n ἀποδεδειγμένης στάσεως τε καὶ μάχης, τῆς τε μηδὲν\nἡμῖν προσηκούσης, περιττῆς δὲ ἄλλως καὶ οὐ γνωστῆς\nπαιδείας τε καὶ μαθήσεως τῶν λοιπῶν ἁπάντων,\nἐν οἷς εἰσέτι νῦν ἀποσεμνύνονται φιλοσόφων\nπαῖδες, ἀπεληλεγμένων οὐχ ἡμετέραις, ταῖς δ’ οἰκείαις\n αὐτῶν ἀποδείξεσιν· οὐ μὴν ἀλλὰ καὶ τῆς αἰτίας\nεἰς φανερὸν τεθείσης, δι’ ἣν τὰ τῶνδε αποστραφέντες\nτὰ Ἑβραίων λόγια προτετιμήκαμεν, τὰ μὲν τῆς\n\n\n Εὐαγγελικῆς Προπαρασκευῆς ἐν τούτοις ἡμῖν περιγεγράφθω·"
    },
    "15.17": {
      "book": "15",
      "section": "17",
      "text": "τὰ δὲ τῆς ἐντελεστέρας πραγματείας,\nτῆς κατὰ τὴν Εὐαγγελικὴν Ἀπόδειξιν, ἤδη\nλοιπὸν ἐπισκεπτέον ἀφ’ ἑτέρας λόγων ἀρχῆς , τῆς δὴ\nλειπούσης τῷ προβλήματι, τὴν διδασκαλίαν ποιησομένοις."
    },
    "15.18": {
      "book": "15",
      "section": "18",
      "text": "λείπει δ’ ἄρα πρὸς τοὺς ἐκ περιτομῆς\nἐπιμεμψαμένους ἀποκρίνασθαι , τί δή ποτε άλλόφυλοι\nὄντες καὶ ἀλλογενεῖς ταῖς αὐτῶν βίβλοις ἀποχρώμεθα,\nμηδὲν ἡμῖν, ὡς ἂν αὐτοὶ φαῖεν, προσηκούσαις·\nἢ τί δὴ τὰ παρ’ αὐτοῖς ἀσπαζόμενοι λόγια \nοὐχὶ καὶ τὸν βίον ἀκόλουθον τῷ παρ’ αὐτοῖς παρέχομεν\nνόμῳ."
    },
    "15.19": {
      "book": "15",
      "section": "19",
      "text": "ἀλλ’\nεἰ μὲν μηδὲν, πνεῦμα ἂν εἴη μόνον, τὸ δέ πως ἔχον\nὄνομα· καὶ οὕτω συμβήσεται αὐτοῖς οὐδὲ ἄλλο οὐδὲν \nεἶναι λέγειν ἢ τὴν ὕλην· καὶ ψυχὴν καὶ θεὸν καὶ\nὄνομα τὰ πάντα, ἐκεῖνο δὲ μόνον. εἰ δὲ τῶν ὄντων\n ἡ σχέσις, καὶ ἄλλο παρὰ τὸ ὑποκείμενον καὶ τὴν ὕλην,\nἐν ὕλῃ μὲν, ἄυλον δὲ αὐτὸ τῷ μὴ πάλιν αὖ συγκεῖσθαι\nἐξ ὕλης, λόγος ἂν εἴη τις, καὶ οὐ σῶμα, καὶ φύσις ἑτέρα"
    },
    "15.20": {
      "book": "15",
      "section": "20",
      "text": "ἔτι δὲ καὶ ἐκ τῶνδε οὐχ ἧττον φαίνεται ἀδύνατον \nὂν τὴν ψυχὴν εἶναι σῶμα ὁτιοῦν. ἢ γὰρ θερμόν ἐστιν\n ἢ ψυχρὸν, ἢ σκληρὸν ἢ μαλακὸν, ὑγρόν τε ἢ πεπηγὸς,\nμέλαν τε ἢ λευκὸν, καὶ πάντα ὅσα ποιότητες\nσωμάτων ἄλλαι ἐν ἄλλοις. καὶ εἰ μὲν θερμὸν,\n\n\nμόνον θερμανεῖ, ψυχρὸν δὲ μονον ψύξει, καὶ κοῦφα\nποιήσει τὸ κουφον προσγενόμενον καὶ παρὸν,καὶ\nβαρυνεῖ τὸ βαρὺ, καὶ μελανεῖ τὸ μέλαν, καὶ τὸ λευκὸν\nλευκὸν ποιήσει."
    },
    "15.21": {
      "book": "15",
      "section": "21",
      "text": "οὐ γὰρ πυρὸς τὸ ψύχειν,\nοὐδε τοῦ ψυχροῦ θερμὰ ποιεῖν. ἀλλ’ ἣ γε ψυχὴ καὶ \n ἐν ἂλλοις μὲν ζῲοις ἂλλα,  τὰ δὲ ἂλλα ποιεῖ, καὶ ἐν τῷ\nδὲ αὐτῷ τὰ ἐναντία, τὰ μὲν πηγνῦσα, τὰ δὲ χέουσα, καὶ\nτὰ μὲν πυκνὰ, τὰ δὲ ἀραιὰ, μέλανα, λευκὰ, κοῦφα,\nβαρέα· καίτοι ἓν ἐδει ποιεῖν, κατὰ τὴν τοῦ σώματος\nποιότητά τε τὴν ἂλλην καὶ χρόαν, νῦν δὲ πολλά.”"
    },
    "15.22": {
      "book": "15",
      "section": "22",
      "text": "“Τὰς δὲ δὴ κινήσεις πῶς διαφόρους, ἀλλ’ οὐ\nμίαν, μιᾶς οὒσης παντὸς σώματος κινήσεως ; εἰ δὲ\n τῶν μὲν τοῦτο, ἀλλ’ οὐ σώματος ἡ προαίρεσις, οὐδὲ\nθῶς μὲν τοῦτο, ἀλλ’ οὐ σώματος ἡ προαίρεσις, οὐδέ\nοἱ λόγοι διάφοροί γε ὂ ντες, ἑνὸς οντος καὶ ἁπλοῦ τοῦ \nσώματος, καὶ οὐ μετὸν αὐτῷ τοιούτου γε λόγου, ἢ\nὃσος  δέδοται αὐτῷ παρὰ τοῦ ποιήσαντος θερμὸν αὐτὸ\nἢ ψυχρὸν εἶναι."
    },
    "15.23": {
      "book": "15",
      "section": "23",
      "text": "τὸ δὲ καὶ ἐν χρόνοις αὒξειν,\nκαὶ μέχρι τοσούτου μέτρου, πόθεν ἂν τῷ σώματι αὐτῷ\nγένοιτο ; ᾧ προσήκει μὲν αὒξεσθαι, αὐτῷ δὲ ἀμοίρῳ \nτοῦ αὒξειν εἶναι, ἢ ὃσον παραληφθείη ἂν ἐν ὓλης\nὂγκῳ ὑπηρετοῦν τῷ δι’ αὐτοῦ τὴν αὒξην ἐργαζομένῳ·\nκαὶ γὰρ εἰ ἡ ψυχὴ σῶμα οὖσα αὒξοι, ἀνάγκη καὶ αὐτὴν\n αὒξεσθαι. προσθήκη δηλονότι ὁμοίου σώματος.\nεἰ μέλλει εῖἰς ἲσον ἰέναι τῷ αὐξομένῳ ὑπ’ αὐτῆς. καὶ ἢ \nψυχὴ ἒσται τὸ προστιθέμενον, ἢ ἂψυχον σῶμα."
    },
    "15.24": {
      "book": "15",
      "section": "24",
      "text": "καὶ εἰ μὲν ψυχὴ, πόθεν καὶ πῶς εἰσιούσης καὶ πῶς\nπροστιθεμένης ; εἰ δὲ ἂψυχον τὸ προστιθέμενον, πῶς\nτοῦτο ψυχὠσεται καὶ τῷ πρόσθεν ὁμογνωμονήσει\nκαὶ ἓν ἒσται καὶ τῶν αὐτῶν δοξῶν τῇ πρώτῳ \nμεταλήψεται ; ἀλλ’ οὐχ ὣσπερ ξένη ψυχὴ αὓτη ἐν\nἀγνοίᾳ ἒσται ὧν ἡ ἑτερα οἶδε· καὶ ὣσπερ ὁ ἂλλος\n\n\n\nὄγκος ἡμῶν τὸ μέν τι ἀπορρεύσεται αὐτοῦ, τὸ δέ τι \nπροσελεύσεται, οὐδὲν δὲ ἔσται τὸ αὐτό;"
    },
    "15.25": {
      "book": "15",
      "section": "25",
      "text": "πῶς\nοὑν ἡμῖν αἱ μνῆμαι; πῶς δὲ ἡ γνῶσις οἰκείων, οὐδέ-\nποτε τῇ αὐτῇ ψυχῇ χρωμένων; καὶ μὴν εἰ σῶμά ἐστι,\n φύσις δὲ σώματος μεριζόμενον εἰς πλείω, ἕκαστον\nμὴ τὸ αὐτὸ εἶναι τῶν μερῶν τῷ ὅλῳ· εἰ τοσόνδε μέ·\nγεθος ψυχὴ, ὃ ἂν ἔλαττον ᾖ, ψυχὴ οὐκ ἔσται, ὥσπερ\nπᾶν ποσὸν ἀφαιρέσει τοῦ εἶναι τὸ πρόσθεν ἠλλάξατο."
    },
    "15.26": {
      "book": "15",
      "section": "26",
      "text": "εἰ δέ τι τῶν μέγεθος ἐχόντων τὸν ὄγκον ἐλαττωθὲν\n τῇ ποιότητι ταὐτὸν μένοι, ᾐ μὲν σῶμα, ἕτερόν \nἐστι, καὶ ἡ ποσὸν, τῇ δὲ ποιότητι ἑτέρᾳ τῆς\nποσότητος οὔσῃ τὸ ταὐτὸν ἀποσώζειν δύναται."
    },
    "15.27": {
      "book": "15",
      "section": "27",
      "text": "τί τοίνυν φήσουσιν οἶ τὴν ψυχὴν σῶμα εἶναι λέγον-\nτες; πρῶτον μὲν περὶ ἑκάστου μέρους τῆς ψυχῆς τῆς\n ἐν τῷ αὐτῷ σώματι, πότερον ἕκαστον ψυχὴ, οἵα ἐστὶ\nκαὶ ἡ ὅλη; καὶ πάλιν τοῦ μέρους τὸ μέρος;"
    },
    "15.28": {
      "book": "15",
      "section": "28",
      "text": "οὐδὲν\nἄρα τὸ μέγεθος συνεβάλλετο τῇ οὐσίᾳ αὐτῆς·\n(καίτοι ἔδει γε, ποσοῦ τινος ὄντος) καὶ ὅλον πολλαχῆ,\nὅπερ σώματι παρεῖναι ἀδύνατον, ἐν πλείοσι τὸ\n αὐτὸ ὅλον εἶναι, καὶ τὸ μέρος ὅπερ τὸ ὅλον ὑπάρχειν."
    },
    "15.29": {
      "book": "15",
      "section": "29",
      "text": "εἰ δὲ ἕκαστον τῶν μερῶν οὐ ψυχὴν φήσουσιν, ἐξ \nἀψύχων ψυχὴ αὐτοῖς ὑπάρξει. καὶ προσέτι, εἰ ψυχῆς\nἑκάστης τὸ μέγεθος ὡρισμένον ἔσται ἐφ’ ἑκάτερα, ἢ\nἐπὶ τὸ ἔλαττόν γε, ἢ ἐπὶ τὸ μεῖζον, ψυχὴ οὐκ ἔσται."
    },
    "15.30": {
      "book": "15",
      "section": "30",
      "text": "ὅταν τοίνυν ἐκ συνόδου μιᾶς καὶ ἑνὸς σπέρματος \nδίδυμα γένηται γεννήματα, ἢ καὶ, ὥσπερ ἐν τοῖς\nἄλλοις ζῴοις, πλεῖστα, τοῦ σπέρματος εἰς πολλοὺς\nτόπους μεριζομένου, οὗ δὴ ὅλον ἕκαστόν ἐστι, πῶς\nοὐ διδάσκει τοῦτο τοὺς βουλομένους μανθάνειν ὡς\n ὅπου τὸ μέρος ταὐτόν ἐστι τῷ ὅλῳ, τοῦτο ἐν τῇ αὐτοῦ\nοὐσίᾳ τὸ ποσὸν εἶναι ὑπερβέβηκεν, ἄποσον δὲ \nαὐτὸ εἶναι ἐξ ἀνάγκης; οὕτω γὰρ ἂν μένοι τὸ αὐτὸ,\n\n\nτοῦ ποσοῦ κλεπτομένου, ἅτε μὴ μέλον αὐτῷ ποσότητος\nκαὶ ὄγκου, ὡς ἂν τῆς οὐσίας αὐτοῦ ἕτερόν τι οὔσης.\nἄποσον ἄρα ἡ ψυχὴ καὶ οἱ λόγοι.”"
    },
    "15.31": {
      "book": "15",
      "section": "31",
      "text": "“ Ὅτι δὲ εἰ σῶμα εἴη ἡ ψυχὴ, οὔτε τὸ αἰσθάνεσθαι,\nοὔτε τὸ νοεῖν, οὔτε τὸ ἐπίστασθαι, οὔτε ἀρεταὶ \n ταὶ οὔτετιτῶν καλῶν ἔσται, ἐκ τῶνδεδῆλον. εἴ τι μέλλει\nαἰσθάνεσθαί τινος, ἕν αὐτὸ δεῖ εἶναι καὶ τῷ αὐτῷ\nπαντὸς ἀντιλαμβάνεσθαι· καὶ εἰ διὰ πολλῶν αἰσθητηρίων\nπλείω τὰ εἰσιόντα εἴη, ἢ πολλαὶ περὶ ἓν ποιότητες,\nκἂν δι᾿ ἑνὸς ποικίλον , οἷον πρόσωπον."
    },
    "15.32": {
      "book": "15",
      "section": "32",
      "text": "οὐ γὰρ ἄλλο μὲν ῥινὸς, ἄλλο δὲ ὀφθαλμοῦ, ἀλλὰ ταυτὸν\nὁμοῦ πάντων. καὶ εἰ τὸ μὲν δι᾿ ὀμμάτων, τὸ δὲ\nδι᾿ ἀκοῆς, ἔν τι δεῖ εἶναι εἰς ὃ ἄμφω· ἢ πῶς ἂν εἴποι\nὅτι ἕτερα ταῦτα, μὴ εἰς τὸ αὐτὸ ὁμοῦ τῶν αἰσθημάτων\nἐλθόντων ; δεῖ τοίνυν τοῦτο ὥσπερ κέντρον εἶναι, \nγραμμὰς δὲ συμβαλλούσας ἐκ περιφερείας κύκλου,\n τὰς πανταχόθεν αἰσθήσεις πρὸς τοῦτο περαίνειν, καὶ\nτοιοῦτον τὸ ἀντιλαμβανόμενον εἶναι ἓν ὄντως."
    },
    "15.33": {
      "book": "15",
      "section": "33",
      "text": "εἰ δὲ διεστὼς τοῦτο γένοιτο, καὶ οἷον γραμμῆς ἐπὶ\nἄμφω τὰ πέρατα αἱ σίσθήσεις προσβάλλοιεν, ἢ συνδραμεῖται \nεἰς ἕν καὶ τὸ αὐτὸ πάλιν, οἷον τὸ μέσον ἢ ἄλλο·\nτὸ δὲ ἄλλο ἑκάτερον ἑκατέρου αἴσθησιν ἔξει, ὥσπερ\nἂν εἰ ἐγὼ μὲν ἄλλου , σὺ δὲ ἄλλου αἴσθοιο."
    },
    "15.34": {
      "book": "15",
      "section": "34",
      "text": "καὶ εἰ ὲν εἴη τὸ αἴσθημα, οἷον πρόσωπον, εἰς ἓν\nσυναιρεθήσεται, ὅπερ καὶ φαίνεται · συναιρεῖται γὰρ \nκαὶ ἐν αὐταῖς ταῖς κόραις · (ἢ πῶς ἂν τὰ μέγιστα διὰ\n ταύταιν ὁρῷτο;) ὥστε ἔτι μᾶλλον εἰς τὸ ἡγεμονοῦν\nἰόντα οἷον ἀμερῆ νοήματα γίνεσθαι. καὶ ἔσται ἀμερὲς\nτοῦτο, ἢ μεγέθει ὄντι τούτῳ συμμερίζοιτο ἂν,\nὥστε ἄλλον ἄλλου μέρους καὶ μηδένα ἡμῶν ὅλου \nτοῦ αἰσθητοῦ τὴν ἀντίληψιν ἴσχειν."
    },
    "15.35": {
      "book": "15",
      "section": "35",
      "text": "ἀλλὰ γὰρ\nἕν ἐστι τὸ πᾶν· πῶς γὰρ ἂν καὶ διαιροῖτο; οὐ γὰρ δὴ\n\n\nτὸ ἴσον τῷ ἴσῳ ἐφαρμόσει, ὅτι οὐκ ἴσον τὸ ἡγεμονοῦν\nπαντὶ αἰσθητῷ. κατὰ πηλίκα οὖν ἡ διαίρεσις; ἢ εἰς\nτοσαῦτα διαιρεθήσεται, καθ’ ὅσον ἂν ἀριθμοῦ ἔχῃ\nεἰς ποικιλίαν τὸ εἰσιὸν αἴσθημα;"
    },
    "15.36": {
      "book": "15",
      "section": "36",
      "text": "καὶ ἕκαστον\n δὴ ἐκείνων τῶν μερῶν τῆς ψυχῆς ἄρα καὶ τοῖς μορίοις \nαὐτοῦ αἰσθήσεται. ἢ ἀναίσθητα τὰ μέρη τῶν\nμορίων ἔσται; ἀλλὰ ἀδύνατον. εἰ δὲ ὁτιοῦν παντὸς\nαἰσθήσεται, εἰς ἄπειρα διαιρεῖσθαι τοῦ μεγέθους\nπεφυκότος, ἀπείρους καὶ αἰσθήσεις καθ’ ἕκαστον\n αἰσθητὸν συμβήσεται γίγνεσθαι ἑκάστῳ, οἷον τοῦ\nαὐτοῦ ἀπείρους ἐν τῷ ἡγεμονοῦντι ἡμῶν εἰκόνας."
    },
    "15.37": {
      "book": "15",
      "section": "37",
      "text": "καὶ μὴν σώματος ὄντος τοῦ αἰσθανομένου, οὐκ\nἂν ἄλλῳ τρόπῳ γένοιτο τὸ αἰσθάνεσθαι ἢ οἷον ἐν\nκηρῷ ἐνσημανθεῖσαι ἀπὸ δακτυλίων σφραγῖδες, εἴτ’\n οὖν εἰς αἷμα εἴτ’ οὖν εἰς ἀέρα τῶν αἰσθημάτων ἐνσημαινομένων.\nεἰ μὲν οὖν ὡς ἐν σώμασιν ὑγροῖς, \nὅπερ καὶ εὔλογον, ὥσπερ εἰς ὕδωρ, συγχυθήσεται,\nκαὶ οὐκ ἔσται μνήμη·"
    },
    "15.38": {
      "book": "15",
      "section": "38",
      "text": "εἰ δ’ ἐμμενοῦσιν οἶ τύποι, ἣ\nοὐκ ἔστιν ἄλλους ἐνσημαίνεσθαι ἐκείνων κατεχόντων,\n ὥστε ἄλλαι αἰσθήσεις οὐκ ἔσονται, ἢ γιγνομένων\nἄλλων ἐκεῖνοι οἶ πρότερον ἀπολοῦνται, ὥστε οὐδὲν\nἔσται τὸ μνημονεύειν. εἰ δέ ἐστι τὸ μνημονεύειν καὶ\nἄλλων αἰσθάνεσθαι ἐπ’ ἄλλοις, οὐκ ἐμποδιζόντων\nτῶν πρόσθεν, ἀδύνατον τὴν ψυχὴν σῶμα εἶναι.”"
    },
    "15.39": {
      "book": "15",
      "section": "39",
      "text": "“Ἴδοι δ’ ἄν τις καὶ ἐκ τῆς τοῦ ἀλγεῖν αἰσθήσεως \nτὸ αὐτὸ τοῦτο. ὅταν δάκτυλον λέγηται ἀλγεῖν\nἄνθρωπος, ἡ μὲν ὀδύνη περὶ τὸν δάκτυλον δήπουθεν,\nἡ δὲ αἴσθησις τοῦ ἀλγεῖν δῆλον ὅτι ὁμολογήσουσιν\nὡς περὶ τὸ ἡγεμονοῦν γίγνεται. ἄλλου δὴ\n ὄντος τοῦ πονοῦντος μέρους, τοῦ πνεύματος τὸ ἡγε-\nμονοῦν αἰσθάνεται, καὶ ὅλη ψυχὴ τὸ αὐτὸ πάσχει."
    },
    "15.40": {
      "book": "15",
      "section": "40",
      "text": "πῶς οὖν τοῦτο συμβαίνει; διαδόσει, φήσουσι,\n\n\n παθόντος μὲν πρώτως τοῦ περὶ τὸν δάκτυλον ψυχι-\nκοῦ πνεύματος, μεταδόντος δὲ τῷ ἐθεφῆς, καὶ τούτου\nἄλλῳ, ἕως οὗ πρὸς τὸ ἠγεμονοῦν ἀφίκοιτο."
    },
    "15.41": {
      "book": "15",
      "section": "41",
      "text": "ἀνάυ-\n κη τοίνυν εἰ τὸ πρῶτον πόνου ᾓσθετο, ἄλλην τὴν\nαἴσθησιν τοῦ δευτέρου εἶναι, καὶ εἰ κατὰ διάδοσιν \nἡ αἴσθησις, καὶ τοῦ τρίτου γε ἄλλην, καὶ πολλὰς\nαἰσθήσεις καὶ ἀπείρους τὴν περὶ ἑνὸς ἀλγήματος\nγίγνεσθαι, καὶ τούτων ἁπαςῶν ὕστερον τὸ ἡγεμονοῦν\nαἰσθέσθαι, καὶ γῆς ἑαυτοῦ παρὰ ταύτας."
    },
    "15.42": {
      "book": "15",
      "section": "42",
      "text": "Τὸ δὲ\nἀληθὶς, ἑκάστην ἐκείνων μὴ τοῦ ἐν τῷ δακτύσῳ \nἀλγήματος· [ἀλλὰ τὴν μὲν ἐφεξῆς τῷ δακτύλῳ ὅτι\nὁ ταρςὸς ἀλγεῖ, τὴν δὲ τρίτην, ὅτι ἄλλο τὸ πρὸς τὸ\nἄνωθεν, καὶ πολλὰς εἶναι ἀλγηδόνας· τό τε ἡγεμο-\nνοῦν μὴ τοῦ πρὸς τῷ δακτύλῳ ἀλγήματος] αἰσθάνε-\nσθαι, ἀλλὰ τοῦ πρὸς αὑτῷ, καὶ τοῦτο γινώσκειν \n μόνον, τὰ δ’ ἄλλα χαίρειν ἐᾶν, μὴ ἐπιστάμενον ὅτι\nἀλγεῖ ὁ δάκτυλος."
    },
    "15.43": {
      "book": "15",
      "section": "43",
      "text": "εἰ τοίνυν κατὰ διάδοσιν τὴν\nαἴσθησιν ὄγκου ὄντος, ἄλλου παθόντος, ἄλλου γνῶσιυ\nεἶναι. Παντὸς γὸρ μεγέθους, εἰ τὸ μὲν ἄλλο, τὸ δὲ \nἄλλο ἐστὶ, δεῖ τοιοῦτον τίθεσθαι τὸ αἰσθανόμενον,\nἄλλο ἐστὶ, δεῖ τοιοῦτον τὶθεσθαι τὸ αἰσθαόμενον,\nοἶον πανταχοῦ αὐτὸ ἑαυτῷ τὸ αἀτὸ εἶναι. Τοῦτο δὲ\nἄλλῳ τινὶ τῶν ὄωτων ἢ σώματι ποιεῖν προςήκει.”"
    },
    "15.44": {
      "book": "15",
      "section": "44",
      "text": "“Ὅτι δὲ οὐδὲ νοεῖν οἶόν τε εἰ σῶμα ἡ εψχὴ\nὁτιοῦν εἴη δεικτέον ἐκ τῶνδε. Εἰ γὰρ τὸ αἰσθάνεσθαί \nἐστι τὸ σώματι προσχρωμένην τὴν ψυχὴν ἀντισθαί\nἐστι τὸ σώματι προσχρωμένην τὴν ψυχὴν ἀντιλαμβάνεσθαι\nτῶν αἰσθητῶν, οὐκ ἄν εἴη καὶ τὸ νοεῖν\nτὸ διὰ σώματος καταλαμβάνειν, ἢ ταυτὸν ἔσται τῷ\nαἰσθάνεσθαι."
    },
    "15.45": {
      "book": "15",
      "section": "45",
      "text": "Εἰ οὖν τὸ νοεῖν ἐστι τὸ ἄνευ σώματος\nἀντιλαμβάνεσθαι, πολὺ πρότερον δεῖ μὴ σῶμα \nαὖ τὸ νοῆσον εἶναι, ἐπεὶ αἰσθητῶν μὲν ἡ αἴσθησις,\nνοητῶν δὲ ἡ νόησις. Εἰ δὲ μὴ βούλονται, ἀλλ’ οὖν\n\n\n\nἔσονταί γε καὶ νοητῶν τινῶν νοήσεις καὶ ἀμεγέθων \nἀντιλήψεις."
    },
    "15.46": {
      "book": "15",
      "section": "46",
      "text": "πῶς οὖν μέγεθος ὂν τὸ μὴ μέγεθος\nνοήσει καὶ τῶ μεριστῷ τὸ μὴ μεριστὸν νοήσει; ἢ\nμέρει τινὶ ἀμερεῖ αὐτοῦ; εἰ δὲ τοῦτο, οὐ σῶμα ἔσται\n τὸ νοῆσον. οὐ γὰρ δὴ τοῦ ὅλου χρεία πρὸς τὸ θιγεῖν·\nἀρκεῖ γὰρ καὶ ἴν τι."
    },
    "15.47": {
      "book": "15",
      "section": "47",
      "text": "εἰ μὲν οὖν συγχωρήσονται\nτὰς πρώτας νοήσεις, ὅπερ ἀληθές ἐστι, εἶναι τῶν\nπάντη σώματος καθαρωτάτων, αὐτὸ ἑκάστου, ἀνάγκη\nκαὶ τὸ νοοῦν σώματος καθαρὸν ὂν, ἢ γιγνόμενον,\n γινώσκειν. εἰ δὲ τῶν ἐν ὕλῃ εἰδῶν τὰς νοήσεις φήσουσιν\nεἷναι, ἀλλὰ χωριζομένων γε τῶν σωμάτων\nγίγνονται, τοῦ νοῦ χωρίζοντος."
    },
    "15.48": {
      "book": "15",
      "section": "48",
      "text": "οὐ γὰρ δὴ μετὰ \nσαρκῶν, ἢ ὅλως ὕλης ὁ χωρισμὸς, κύκλου καὶ τριγώνου\n·καὶ γραμμῆς καὶ σημείου. δεῖ ἄρα καὶ τὴν\n ψυχὴν σώματος αὐτὴν ἐν τῷ τοιούτῳ χωρίσαι. δεῖ\nἄρα μηδὲ αὐτὴν σῶμα εἶναι. ἀμέγεθες δὲ οἶμαι καὶ\nτὸ καλὸν καὶ τὸ δίκαιον, καὶ ἡ τούτων ἄρα νόησις.\nὥστε καὶ προσιόντα τῷ ἀμερεῖ αὐτῆς ὑποδέξεται καὶ\nἐν αὐτῇ ἀμερῆ κείσεται.”"
    },
    "15.49": {
      "book": "15",
      "section": "49",
      "text": "“Πῶς δ’ ἂν καὶ σώματος ὄντος τῆς ψυχῆς,\nἀρεταὶ αὐτῆς σωφροσύνη καὶ δικαιοσύνη, ἀνδρεία\nτε καὶ ἄλλαι; πνεῦμά τι γὰρ, ἢ αἷμά τι, τὸ σωφρο-\nνεῖν εἴη ἢ δικαιότης, ἢ ἀνδρεία, εἰ μὴ ἄρα ἡ ἀνδρεία \nτὸ δυσπαθὲς τοῦ πνεύματος εἴη, καὶ ἡ σωφροσύνη,\n ἡ εὐκρασία, τὸ δὲ κάλλος εὐμορφία τις ἐν τύποις,\nκαθ’ ἣν λέγομεν ἰδόντες ὡραίους καὶ καλοὺς τὰ σώματα."
    },
    "15.50": {
      "book": "15",
      "section": "50",
      "text": "ἰσχυρῷ μὲν οὖν καὶ καλῷ ἐν τύποις πνεύ-\nματι εἷναι προσήκοι ἂν, σωφρονεῖν δὲ τί δεῖ πνεύ-\nματι; ἀλλ’ οὖν τοὐναντίον, ἐν περιπτύξεσι καὶ ἁφαῖς\n εὖ παθεῖν, ὅπου ἢ θερμανθήσεται, ἢ συμμέτρως\nψύχεος ἶμερεῖ, ἢ μαλακοῖς τισι καὶ ἁπλοῖς καὶ λείοις\nπελάσει; τὸ δὲ κατ’ ἀξίαν νεῖμαι τί ἂν αὐτῷ μέλοι;"
    },
    "15.51": {
      "book": "15",
      "section": "51",
      "text": "πότερον δὲ ἀιδίων ὄντων τῶν τῆς ἀρετῆς θεωρη-\nμάτων καὶ τῶν ἄλλων τῶν νοητῶν ἡ ψυχὴ ἐφάπτεται,\nἢ γίνεταί τῳ ἡ ἀρετὴ καὶ ὠφελεῖ καὶ πάλιν\nφθείρεται; ἀλλὰ τίς ὁ ποιῶν καὶ πόθεν; οὕτω γὰρ\nἂν ἐκεῖνο πάλιν μένοι. δεῖ ἄρα ἀιδίων εἶναι καὶ \nμενόντων, οἷα καὶ τὰ ἐν γεωμετρίᾳ. εἰ δὲ ἀϊδίων\nκαὶ μενόντων, οὐ σωμάτων. καὶ δεῖ ἄρα καὶ ἐν ᾧ\nἔσται , τοιοῦτον εἶναι· ἄρα μὴ σῶμα εἶναι. οὐ γὰρ\nμένει, ἀλλὰ ῥεῖ ἡ σώματος φύσις πᾶσα. ”"
    },
    "15.52": {
      "book": "15",
      "section": "52",
      "text": "“ Εἰ δὲ τὰς τῶν σωμάτων ποιήσεις ὁρῶντες \nθερμαινούσας καὶ ψυχούσας καὶ ὠθούσας καὶ βαρυνούσας\n ἐνταῦθα τάττουσι τὴν ψυχὴν , οἶον ἐν\nδραστηρίῳ τόπῳ ἱδρύοντες αὐτὴν , πρῶτον μὲν ἀγνο-\nοῦσιν ὡς καὶ ταῦτα τὰ σώματα δυνάμεσι ταῖς ἐν\nαὐτοῖς ἀσωμάτοις ταῦτα ἐργάζεται· ἔπειτα ὅτι οὐ \nταύτας τὰς δυνάμεις περὶ ψυχὴν εἶναι ἀξιοῦμεν, ἀλλὰ\nτὸ νοεῖν, τὸ αἰσθάνεσθαι, λογίζεσθαι, ἐπιθυμεῖν,\n ἐπιμελεῖσθαι ἐμφρόνως καὶ καλῶς ἅπαντα , ἄλλην\nοὐσίαν ζητεῖ."
    },
    "15.53": {
      "book": "15",
      "section": "53",
      "text": "τὰς οὖν δυνάμεις τῶν ἀσωμάτων\nμεταβιβάσαντες εἰς τὰ σώματα οὐδεμίαν ἐκείνοις \nκαταλείπουσιν. ὅτι δὲ καὶ τὰ σώματα ἀσωμάτοις\nδυνάμεσι δύναται ἃ δύναται ἐκ τῶνδε δῆλον. ὁμο-\nλογήσουσι γὰρ ἕτερον ποιότητα καὶ ποσότητα εἶναι,\nκαὶ πὰν σῶμα ποσὸν εἶναι, καὶ ἔτι οὐ πᾶν σῶμα πο-\nσὸν εἶναι , ὥσπερ τὴν ὕλην. ταῦτα δὲ ὁμολογοῦντες \nτὴν ποιότητα ὁμολογήσουσιν ἕτερον οὖσαν ποσοῦ,\nἕτερον σώματος εἷναι."
    },
    "15.54": {
      "book": "15",
      "section": "54",
      "text": "πῶς γὰρ μὴ ποσὸν οὖσα\nσῶμα ἔσται, εἴπερ πᾶν σῶμα ποσόν; καὶ μὴν, ὅπερ\nκαὶ ἄνω που ἐλέγετο, εἰ πὰν σῶμα μεριζόμενον καὶ\n πᾶς ἀφαιρεῖται ὅπερ ἦν , κερματιζομένου δὲ \nτοῦ σώματος ἐφ’ ἑκάστῳ μέρει ἡ αὐτὴ ὅλη ποιότης\nμένει, οἷον ἡ γλυκύτης ἡ τοῦ μέλιτος οὐδὲν ἔλαττον\n\n\nγλυκύτης ἐστὶν ἐφ’ ἑκάστῳ, οὐκ ἂν εἴη σῶμα γλυκύτης.\nὁμοίως καὶ αἱ ἄλλαι."
    },
    "15.55": {
      "book": "15",
      "section": "55",
      "text": "ἔπειτα εἰ σώματα\nἦσαν αἶ δυνάμεις, ἀναγκαῖον ἦν τὰς μὲν ἰσχυρὰς τῶν\nδυνάμεων μεγάλους ὄγκους, τὰς δὲ ὀλίγον δρᾶν\n δυναμένας ὄγκους μικροὺς εἶναι. εἰ δὲ μεγάλων μὲν\nτῶν ὄγκων μικραὶ, ὀλίγοι δὲ μικρότατοι τόν ὄγκων\nμεγίστας ἔχουσι τὰς δυνάμεις, ἄλλῳ τινὶ ἢ μεγέθει\nτὸ ποιεῖν ἀναθετέον· ἀμεγέθει ἄρα."
    },
    "15.56": {
      "book": "15",
      "section": "56",
      "text": "τὸ δὲ ὕλην \nμὲν τὴν αὐτὴν εἶναι σῶμα, ὥς φασιν, οὖσαν, διάφορα\n δὲ ποιεῖν ποιότητας προσλαβοῦσαν, πῶς οὐ\nδῆλον ποιεῖ τὰ προσγενόμενα λόγους αὐτοὺς καὶ\nἀσωμάτους εἶναι; μηδ’ ὅτι πνεύματος ἢ αἵματος ἀπο-\nστάντων ἀποθνήσκει τὰ ζῷα λεγόντων. οὐ γὰρ ἔστιν\nἄνευ τούτων εἶναι, οὐδ’ ἄνευ πολλῶν ἄλλων, ὧν\n οὐδὲ ἂν ἡ ψυχὴ εἴη. καὶ μὴν οὔτε πνεῦμα διὰ πάντων\nοὔτε αἷμα, ψυχὴ δέ.”"
    },
    "15.57": {
      "book": "15",
      "section": "57",
      "text": "“Ἔτι εἰ σῶμα οὖσα ἡ ψυχὴ διῆλθε διὰ παν-\nτὸς, κἂν κραθεῖσα εἴη, ὃν τρόπον τοῖς ἄλλοις σώμασιν \nἡ κρᾶσις. εἰ δὲ ἡ τῶν σωμάτων κρᾶσις οὐδὲν\n ἐνεργείᾳ ἐᾷ εἶναι τῶν κραθέντων, οὐδ’ ἂν ἡ ψυχὴ ἔτι\nἐνεργείᾳ ἐνείη τοῖς σώμασιν, ἀλλὰ δυνάμει μόνον,\nἀπολέσασα τὸ εἶναι ψυχὴ, ὥσπερ εἰ γλυκὺ καὶ πικρὸν\nκραθείη, τὸ γλυκὺ οὐκ ἔστιν. οὐκ ἄρα ἔχομεν ψυχήν."
    },
    "15.58": {
      "book": "15",
      "section": "58",
      "text": "τὸ δὲ δὴ σῶμα ὂν σώματι κεκράσθαι ὅλον δι’\n ὡς ὅπου ἂν ᾐ καὶ θάτερον, εἶναι ἴσον ὄγκον\nἀμφοτέρων, καὶ τὸ πάν κατεχόντων, καὶ μηδεμίαν\nαὔξην γεγονέναι ἐπεμβληθέντος τοῦ ἑτέρου, οὐδὲν\nἀπολείψει ὅ μὴ τέμῃ. οὐ γὰρ κατὰ μεγάλα μέρη \nπαραλλὰξ ἡ κρᾶσις· (οὕτω γάρ φασι παράθεσιν ἔσεσθαι·)\n διεληλυθὸς δὲ διὰ παντὸς τὸ ἐπεμβληθὲν ἐπὶ\nσμικρότερον· ὅπερ ἀδύνατον, τὸ ἔλαττον ἴσον γενέσθαι\nτῷ μείζονι·) ἀλλ’ οὖν διεληλυθὸς πᾶν τέμνει\n\n\nκατὰ πᾶν."
    },
    "15.59": {
      "book": "15",
      "section": "59",
      "text": "ἀνάγκη τοίνυν εἰ καθ᾿ ὁτιοῦν σημεῖον,\nκαὶ μὴ μεταξὺ σῶμα ἔσται· ὃ μὴ τέτμηται , εἰς σημεῖα\nτὴν διαίρεσιν τοῦ σώματος γεγονέναι, ὅπερ ἀδύνατον.\nεἰς δὲ ἄπειρον τῆς τομῆς οὔσης (ὃ γὰρ ἂν λάβῃς\nσῶμα διαίρετόν ἐστι) οὐ δυνάμει μόνον , ἐνεργείᾳ \nδὲ τὰ ἄπειρα ἔσται. οὐ τοίνυν ὅλον δι᾿ ὅλου\nχωρεῖν δυνατὸν τὸ σῶμα, ἡ δὲ ψυχὴ δι᾿ ὅλων· ἀσώματος\nἄρα.”"
    },
    "15.60": {
      "book": "15",
      "section": "60",
      "text": "“Τὸ  δὲ καὶ φύσιν μὲν προτέραν τὸ αὐτὸ\nπνεῦμα λέγειν , ἐν δὲ ψυχρῷ γενομένην καὶ στομωθεῖσαν \nψυχὴν γίνεσθαι , λεπτοτέραν ἐν ψυχρῷ γενομένην·\nὃ δὴ καὶ αὐτὸ ἄτοπον· πολλὰ γὰρ ζῷα ἐν\nθερμῷ γίγνεται, καὶ ψυχὴν ἔχει οὐ ψυχθεῖσαν. ἀλλ᾿\nοὖν φασί γε προτέραν φύσιν ψυχῆς εἶναι κατὰ συντυχίας\nτὰς ἔξω γιγνομένην."
    },
    "15.61": {
      "book": "15",
      "section": "61",
      "text": "συμβαίνει οὖν αὐτοῖς \nτὸ χεῖρον πρῶτον ποιεῖν, καὶ πρὸ τούτου ἄλλο ἔλαττον,\n ἣν λέγουσιν ἔξιν. ὁ δὲ νοῦς ὕστατος, ἀπὸ τῆς\n ψυχῆς δηλονότι γενόμενος , ἢ εἰ πρὸ πάντων νοῦς,\nἐφεξῆς ἔδει ψυχὴν ποιεῖν , εἶτα φύσιν· καὶ ἀεὶ τὸ\nὕστερον χεῖρον, εἴπερ πέφυκεν."
    },
    "15.62": {
      "book": "15",
      "section": "62",
      "text": "εἰ οὖν καὶ ὁ \nθεὸς αὐτοῖς κατὰ τὸν νοῦν ὕστερος καὶ γεννητὸς καὶ\nἐπακτὸν τὸ νοεῖν ἔχων, ἐνδέχοιτο ἂν μηδὲ ψυχὴν\nμηδὲ νοῦν, μηδὲ θεὸν εἶναι· εἰ τὸ δυνάμει, μὴ ὄντος\nπρότερον τοῦ ἐνεργείᾳ καὶ νοῦ γένοιτο, οὐδὲ ἥξει εἰς\nἐνέργειαν. τί γὰρ ἔσται τὸ ἄγον, μὴ ὄντος ἑτέρου \nπαρ᾿ αὐτὸ προτέρου; εἰ δ᾿ ἑαυτὸ ἄξει εἰς ἐνέργειαν,\nὅπερ ἄτοπον, ἀλλὰ βλέπον γε πρός τι ἄξει, ὃ οὐ δυνάμει,\n ἐνεργείᾳ δὲ ἔσται."
    },
    "15.63": {
      "book": "15",
      "section": "63",
      "text": "καίτοι τὸ ἀεὶ μένειν\nτὸ αὐτὸ, εἴπερ τὸ δυνάμει ἕξει, καθ᾿ ἑαυτὸ εἰς ἐνέργειαν\nἥξει , καὶ τοῦτο κρεῖττον ἔσται τοῦ δυναμένου, \nοἷον ὀρεκτὸν ὄν ἐκείνου. πρότερον ἄρα τὸ κρεῖττον\nκαὶ ἑτέραν φύσιν ἔχον σώματος καὶ ἐνεργείᾳ ὄν ἀεί·\n\n\nπρότερον ἄρα καὶ νοῦς καὶ ψυχὴ φύσεως. οὐκ ἄρα\nοὕτως ψυχὴ ὡς πνεῦμα, οὐδ᾿ ὡς σῶμα. ἀλλ᾿ ὅτι μὲν\nοὐ σῶμα λέγοιτ᾿ ἂν καὶ εἴρηται καὶ ἄλλοις ἕτερα,\nἱκανὰ δὲ καὶ ταῦτα.”"
    },
    "15.64": {
      "book": "15",
      "section": "64",
      "text": "“ Ἐπεὶ δὲ καὶ ἄλλης φύσεως , δεῖ ζητεῖν τίς \nαὕτη. ἆρ᾿ οὖν ἕτερον μὲν σώματος, σώματος δέ τι,\nοἷον ἁρμονία; τοῦτο γὰρ ἁρμονίαν τῶν ἀμφὶ Πυιθαγόραν\nλεγόντων ἕτερον τρόπον, ᾠήθησαν αὐτὸ τοιοῦτόν\nτι εἶναι οἷον καὶ ἡ περὶ χορδὰς ἁρμονία."
    },
    "15.65": {
      "book": "15",
      "section": "65",
      "text": "ὡς\n γὰρ ἐνταῦθα ἐντεταμένων τῶν χορδῶν ἐπιγίνεταί τι\nοἶον πάθημα ἐπ᾿ αὐταῖς, ὃ λέγεται ἁρμονία, τὸν αὐτὸν\nτρόπον καὶ τοῦ ἡμετέρου σώματος, ἐν κράσει \nἀνομοίων γινομένων, τὴν ποιὰν κρᾶσιν ζωήν τε ἐργάζεσθαι\nκαὶ ψυχὴν, οὖσαν τὸ ἐπὶ τῇ κράσει πάθημα.\n ὅτι δὲ ἀδύνατον , πολλὰ ἤδη πρὸς ταύτην τὴν δόξαν\nεἴρηται."
    },
    "15.66": {
      "book": "15",
      "section": "66",
      "text": "καὶ γὰρ ὅτι τὸ μὲν πρότερον ἡ ψυχἠ, ἡ\nδ᾿ ἁρμονία ὕστερον, καὶ ὡς τὸ μὲν ἄρχει καὶ ἐπιστατεῖ\nτῷ σώματι καὶ μάχεται πολλαχῆ, ἁρμονία δὲ\nοὐκ ἂν οὔσα ταῦτα ποιοῖ· καὶ ὡς τὸ μὲν οὐσία, ἡ δὲ\n ἁρμονία οὐκ οὐσία· καὶ ὅτι ἡ κρᾶσις τῶν σωμάτων,\nἐξ ὧν συνέσταμεν , ἐν λόγῳ οὖσα, ὑγίεια ἂν εἴη· καὶ \nὅτι καθ᾿ ἕκαστον μέρος ἄλλως κραθὲν εἴη ἂν ψυχὴ\nἑτέρα, ὥστε πολλὰς εἶναι· καὶ τόδε μέγιστον . ὡς\nἀνάγκη πρὸ τῆς ψυχῆς ταύτης ἄλλην ψυχὴν εἶναι τὴν\n ποιοῦσαν τὴν ἁρμονίαν ταύτην, οἶον ἐπὶ τῶν ὀργάνων,\nτὸν μουσικὸν, τὸν ἐντιθέντα ταῖς χορδαῖς τὴν\nἁρμονίαν, λόγον ἔχοντα παρ᾿ αὐτῷ , καθ᾿ ὃν ἁρμόσει."
    },
    "15.67": {
      "book": "15",
      "section": "67",
      "text": "οὔτε γὰρ ἐκεῖ αἱ χορδαὶ παρ᾿ αὑτῶν οὔτ᾿ \nἐνταῦθα τὰ σώματα ἑαυτὰ εἰς ἁρμονίαν ἄγειν δυνήσεται.\nὅλως δὲ καὶ οὗτοι ἐξ ἀψύχου ἔμψυχα ποιοῦσι,\nκαὶ τὰ ἐξ ἀτάκτων κατὰ συντυχίαν τεταγμένα καὶ τὴν \nτάξιν οὐκ ἐκ τῆς ψυχῆς, ἀλλ᾿ αὐτὴν ἐκ τῆς αὐτομά-\n\n\nτου τάξεως τὴν ὑπόστασιν εἰληφέναι. τοῦτο δὲ οὔτε\nἐν τοῖς κατὰ μέρος οὔτε ἐν τοῖς ἄλλοις δυνατὸν γενέσθαι.\nοὐκ ἄρα ἡ ψυχὴ ἁρμονία.\""
    },
    "15.68": {
      "book": "15",
      "section": "68",
      "text": "Ταῦτα μὲν ἀπὸ τῶν Πλωτίνου πρὸς τὴν τῶν\nΣτωϊκῶν περὶ ψυχῆς δόξαν, σωματικὴν φασκόντων \nαὐτὴν εἶναι. ἀλλ᾿ ἐπεὶ αὐταρκῶς τά τε πρὸς Ἀριστοτέλην\nἕλην καὶ τὸν Περίπατον, τά τε πρὸς τὴν τῶν\n Στωϊκῶν αἵρεσιν, ὡς ἐν ἐπιτομῇ παρατέθειμαι, ὤρα\nπάλιν ἐπανελθόντα τῶν γενναίων φιλοσόφων ὁμοῦ\nπάντων τὰς θαυμαστὰς ἐπισκέψασθαι φυσιολογίας, \nὅτε μάλιστα κοινῶς πάντες Ἕλληνες θεοὺς ὁρατοὺς,\nἥλιον καὶ σελήνην καὶ τοὺς λοιποὺς ἀστέρας, τά τε\nἄλλα μέρη τοῦ κόσμου ἡγήσαντό τε καὶ ἐσέφθησαν,\nκαὶ τάς γε μυθικὰς καὶ ληρώδεις αὐτῶν περὶ τῆς\nπολυθέου πλάνης διηγήσεις σεμνοτέραις δὴ καὶ φυσικαῖς \nἀποδόσεσιν ἐπὶ τὰ στοιχεῖα καὶ τὰ τοῦ παντὸς\nκόσμου μόρια μετενηνόχασι."
    },
    "15.69": {
      "book": "15",
      "section": "69",
      "text": "διό μοι ἀναγκαῖον\nεἶναι δοκεῖ καὶ τὰς περὶ τῶνδε δόξας ὁμοῦ συναγαγεῖν,\nτάς τε διαστάσεις αὐτῶν καὶ τοῦ τύφου τὸ μάταιον\n ἐπιθεωρῆσαι. θήσω δὲ καὶ ταῦτα ἀπὸ τῆς \nΠλουτάρχου γραφῆς, ἐν ᾗ τὰς περὶ τούτων ἁπάντων\nὁμοῦ τῶν τε πρεσβυτέρων καὶ νέων δόξας συναγαγὼν\nτοῦτον γράφει τὸν τρόπον “Περὶ ἡλίου."
    }
  }
}