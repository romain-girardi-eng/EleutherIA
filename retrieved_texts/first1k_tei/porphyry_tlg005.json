{
  "metadata": {
    "work": "Work tlg005",
    "author": "Porphyry",
    "language": "Greek",
    "source": "OpenGreekAndLatin First1KGreek GitHub",
    "source_url": "https://github.com/OpenGreekAndLatin/First1KGreek",
    "file_url": "https://raw.githubusercontent.com/OpenGreekAndLatin/First1KGreek/master/data/tlg2034/tlg005/tlg2034.tlg005.1st1K-grc1.xml",
    "edition": "1st1K-grc1",
    "format": "TEI-XML",
    "urn": "urn:cts:greekLit:tlg2034.tlg005.1st1K-grc1",
    "retrieved_date": "2025-10-25",
    "verification_status": "first1k_github_source",
    "passages_extracted": 35,
    "database_citations": 2
  },
  "passages": {
    "1": {
      "section": "1",
      "text": "Ἐγώ σέ, Μάρκελλα, θυγατέρων μὲν πέντε, δυοῖν \nδὲ ἀρρένων οὖσαν μητέρα,τῶν μὲν καὶ ἔτι νηπίων, τῶν\nδὲ ἤδη εἰς γάμου ἡλικίαν ἡβᾶν ἐφορμούντων, εἱλόμην\nἔχειν σύνοικον, μὴ καταδείσας τὸ πλῆθος τῶν εἰς τὰς\nχρείας αὐτοῖς ἐσομένων ἀναγκαίων, οὔτε παιδοποιίας\nχάριν τῆς ἀπὸ τοῦ σώματος, ἔχειν κεκρικὼς παῖδας\nτούς τῆς ἀληθινῆς σοφίας ἐραστάς, τά τε σὰ τέ-\nκνα, εἰ φιλοσοφίας τῆς ὀρθῆς ἀντιλάβοιτό ποτε ὑφʼ\nἡμῖν ἀνατρεφόμενα· οὔτε μὴν διὰ χρημάτων περιου-\n σίαν ἢ ὑμῖν ἢ ἐμοὶ προσοῦσαν· ἀγαπητὸν γὰρ καὶ\nτῶν ἀναγκαίων τὸ τυχὸν οὖσιν ἀκτήμοσιν· οὔτε ἀπὸ\nτῆς ἄλλης διακονίας ῥᾳστώνην τινά μοι προσδοκήσας\nεἰς τὸ γῆρας ἀποκλίναντι ἔσεσθα· ἐπίνοσον γάρ\nσοι τὸ σῶμα καὶ ἰατρείας μᾶλλον τῆς παρὰ τῶν ἄλ-\n λων δεόμενον ἢ ἄλλοις ἐπικουρεῖν τι ἢ παραστατεῖν\nἐπιτήδειον· οὔτε δι᾿ ἄλλην οἰκονομίαν ἢ θήραν δόξης\nκαὶ ἐπαίνων παρὰ τῶν ἀνυποστάτων ἐθελοντὶ τὸ τοι-\nοῦτον βαστάσαι ψιλῆς ἕνεκα τῆς εἰς τὸ εὖ ποιεῖν προ-\nθυμίας· τοὐναντίον γὰρ ὑπ᾿ ἀβελτηρίας τῶν πολι-\n τῶν σου καὶ τῷ πρὸς ἡμὰς φθόνῳ βλασφημίαις τε\nπολλαῖς περιπέπτωκα καὶ παρὰ πᾶσαν προσδοκίαν εἰς\nθανάτου κίνδυνον ὑπʼ αὐτῶν διʼ ὑμὰς περιέστην."
    },
    "2": {
      "section": "2",
      "text": "τούτων οὖν χάριν οὐδενὸς κοινωνὸν ἕτερον τοῦ βίου \nπεποίηκα, διττῆς δὲ μᾶλλον ἕνεκα εὐλόγου αἰτίας.\n μιᾶς μέν, καθʼ ἣν ἀπομειλίξασθαι κρίνας τοὺς γε-\n\n\nνεθλίους θεούς κατὰ τὸν ἐν τῷ δεσμωτηρίῳ Σωκρά-\nτην, δημιώδη μουσικὴν πρὸ τῆς ἐν φιλοσοφίᾳ συνή-\nθους ἐνεργείας διαθεῖναι ἑλόμενον, ἀσφαλείας ἕνεκα\nτῆς ἐκ τοῦ βίου ἀπαλλαγῆς· οὑτωσὶ γὰρ καὶ αὐτὸς\nἀπομειλιττόμενος τούς ἐν τῇ κωμῳδοτραγῳδίᾳ προ- \nστάτας δαίμονας τὸν γαμικὸν ὕμνον ἀγωνίσασθαι οὐκ\nὤκνησα ἀσμενέστατα, καὶ πλήθει τῶν σῶν τέκνων\nσυντυχὼν καὶ τῇ προσούσῃ περισκελείᾳ τῶν ἀναγ-\nκαίων τῇ τε πονηρίᾳ τῶν ἐνυβρισάντων. οὐδὲν γὰρ\nπαρεῖται τῶν εἰς τὸ δρᾶμα συμβαίνειν εἰωθότων, οὐ \nζηλοτυπία, οὐ μῖσος, οὐ γέλως, οὐ διαπληκτισμός τε\nκαὶ ὀργαί· πλήν γε ὅτι οὐ περὶ ἡμὰς, περὶ δὲ τούς\nἄλλους ὑπουργοῦντας τοῖς δαίμοσι τουτὶ τὸ θέατρον\n ἡμεῖς ὑπεκρίθημεν."
    },
    "3": {
      "section": "3",
      "text": "ἑτέρας δὲ θειοτέρας καὶ οὐδὲν\nτῇ δημώδει ταύτῃ ἐοικυίας, καθ᾿ ἣν ἀγασθείς σου \nτὴν πρὸς τὴν ὀρθὴν φιλοσοφίαν ἐπιτηδειότητα\nτῆς φύσεως, οὐκ ᾠήθην προσήκειν ἀνδρὸς φίλου\nμοι στερηθεῖσαν συλλήπτορος ἔρημόν σε καταλι-\nπεῖν καὶ προστάτου σώφρονος καὶ τῷ σῷ τρόπῳ\nἐπιτηδείου. ἀποσοβήσας δὲ πάντας τοὺς ἐπηρεάζειν \nμέλλοντας ἐν προσποιήσει, ἤνεγκα μὲν τὰς παραλό-\nγους ὕβρεις, ἐβάστασα δὲ τὰς ἐπιβουλὰς εὐσχημόνως·\nἐλευθερῶν δὲ τὸ εἰς ἐμὲ περιῆκον παντὸς τοῦ δεσπό-\nζειν ἐπιχειροῦντος ἀνεκαλεσάμην εἰς τὸν ἑαυτῆς τρό-\nπον, μεταδιδοὺς φιλοσοφίας ἀκόλουθόν τε τῷ βίῳ \nλόγον ἐπιδεικνύμενος. καὶ τίς γὰρ ἂν ἄλλος μοι πρό\nγε σοῦ μάρτυς ἂν εἴη ἀκριβέστερος, ἣν αἰσχυνοίμην\nἀφοσιούμενος ἢ τὰ κατʼ ἐμαυτὸν ἀποκρύπτων, ἀλλ᾿\nοὐχὶ πρὸς ἀλήθειαν ἀπʼ ἀρχῆς εἰς τέλος τῇ μάλιστά\nτὴν ἀλήθειαν προτιμώσῃ καὶ διὰ ταύτην ἕρμαιον ἡγη- \nσαμένῃ τὴν συνοίκησιν, πάντα τὰ εἰς αὐτὴν καὶ διʼ\n αὐτῆς πραχθέντα ὑπομιμνῆσκον."
    },
    "4": {
      "section": "4",
      "text": "συγχωρούντων οὖν\n\n\nτῶν πραγμάτων ἐπὶ πλέον αὐτόθι διατρίβειν ἐπ᾿ ἐξου-\nσίας ἂν ἦν σοι ὥσπερ ἐκ παρακειμένων πηγαίων να-\nμάτων τὸ ποτὸν ἀπαρύεσθαι δαψιλέστερόν τε καὶ\nπρόσφατον, καὶ μὴ ἀγαπᾶν ὅσον ἂν τῆς δόσεως συν-\n τείνοι πρὸς τὸ χρήσιμον, θαρρεῖν δὲ καὶ διαναπαυ-\nσαμένῃ παρέχεσθαι ἐκ τοῦ ῥᾴστου δι᾿  ἐξουσίας τὴν\nἀνάκτησιν. καλούσης δὲ τῆς τῶν Ἑλλήνων χρείας\nκαὶ τῶν θεῶν συνεπειγόντων αὐτοῖς ὑπακούειν μὲν\nσὲ καίπερ οὖσαν προθυμοτάτην μετὰ τοσαύτης ἀκο-\n λουθίας θυγατέρων ἀδύνατον ἦν. ἄνευ δὲ σοῦ ταύ-\nτας ῥίπτειν οὕτως ἐν σκαιοῖς ἀνθρώποις ἀβουλίας\nεἶναι ὁμοῦ καὶ ἀδικίας ἔργον ὑπείληφα. μένειν δὲ\nἐνταυθοῖ βιαζόμενος τήν τε τοῦ αὖθις ἐντυχεῖν ἐλ-\nπίδα προϊσχόμενος εἰκότως σοι παραινέσαιμι᾿ ἂν ἀντ-\n ἐχομένῃ τῶν δοθέντων ἐν τοῖς δέκα μησὶν οἷς μοι\nσυνῴκησας μὴ πόθῳ καὶ ἐπιθυμίᾳ τοῦ πλείονος καὶ\nτὸ ὂν ἤδη ἐκβαλεῖν. σπεύδω μὲν γὰρ ὃν ἂν δύνω-\nμαι τρόπον τὴν ταχίστην πάλιν ἀναλαβεῖν."
    },
    "5": {
      "section": "5",
      "text": "ἀδήλου \nδὲ ἐν ταῖς ἀποδημίαις τοῦ μέλλοντος ὄντος ἀναγκαῖόν\n σοι παραμυθούμενον τῷ λόγῳ ἅμα ἐπισκήπτειν, οἰ-\nκειότερον δ᾿ εἴποιμ᾿ ἂν τοῦ σαυτῆς καὶ ἐν σεαυ-\nτῇ “οἴκου κήδεσθαι καὶ ἔμπεδα πάντα φυλάσσειν” ,\nκαταλειπόμενος οὐδὲν ἀπεικότως τοῦ ἐν τραγῳδίαις\nΦιλοκτήτου “ἕλκεϊ μοχθίζοντος” , πλὴν ὅτι τῷ μὲν τὸ\n ἕλκος ὑπὸ “ὀλοόφρονος ὕδρου” , σοὶ δʼ ἐπιγνούσῃ τὸ\nεἰς τὴν γένεσιν πτῷμα ὅσον καὶ οἷον ἡμῖν τῆς ψυχῆς\nπεριέστη, οὐ τῶν θεῶν ἡμᾶς ὑπεριδόντων, ὡς ἐκεῖ-\nνον οἱ Ἀτρεῖδαι, ἀλλὰ σωτήρων γενομένων καὶ οὐκ\nἐπιλαθομένων. πολλοῖς δή σε παλαίσμασι καὶ ἐπω-\n δύνοις εἰς ἀγῶνα ἐμπεσοῦσαν νῦν μάλιστα φιλοσο-\nφίας τοῦ μόνου ἀσφαλοῦς πείσματος ἀντεχομένην\nπαρακαλῶ μὴ ταῖς ἀμηχανίαις ταῖς ἐκ τῆς ἡμετέρας\n\n\nἀπουσίας πλέον ἐνδοῦναι τοῦ προσήκοντος μηδὲ πόθῳ\nτῆς παῤ ἡμῖν διδασκαλίας καὶ τὸ δοθὲν ἤδη ἐκκροῦ-\nσαι, μηδὲ πρὸς τὸ πλῆθος τῶν περιεστώτων ἀλλοτρί-\nων ἀπαυδήσασαν ἔκδοτον σεαυτὴν τῷ σύροντι ποτα-\nμῷ τῶν πραγμάτων ἐᾶσαι, ἀλλὰ λογισαμένην ὡς οὐ \nδιὰ ῥᾳστώνης ἡ τῶν ὄντως ἀγαθῶν κτῆσις τοῖς ἀν-\nθρώποις περιγίνεται, αὐτοῖς τούτοις τοῖς συγκυρή-\nμασιν εἰς ἄσκησιν τοῦ προσδοκωμένου χρήσασθαι\nβίου, ὅσα καὶ μόνα τῶν ἄλλων ἀντίπαλα τῆς σῆς\nκαρτερίας εἰς τὸ παρατρέψαι σε καὶ βιάσαι εἶναι δύ- \nναται. τὰ μὲν γὰρ τῶν ἐπιβουλῶν εὐκαταφρόνητα\nπάντῃ τοῖς ὧν οὐχ ἡμεῖς κύριοι ἐθίσασιν ἀτιμάζειν\nκαὶ μᾶλλον εἰς ἐκείνους κεκρικόσι τὴν ἀδικίαν ἀνα-\nστρέφειν ἢ βλάπτειν γε τούτους οἷς τῶν μάλιστα παῤ\nἑαυτοῖς δρωμένων ἐναντίων οὐ μεγάλη τῆς ζημίας ἡ \n ἐλάττωσις εἶναι ὑπελήφθη."
    },
    "6": {
      "section": "6",
      "text": "τὴν δὲ τοῦ ἐπωφελοῦν-\nτος τὴν ψυχὴν ἀπουσίαν, πατρός τε ὁμοῦ καὶ ἀνδρὸς\nκαὶ διδασκάλου καὶ συγγενῶν, εἰ δὲ βούλει, καὶ τῆς\nπατρίδος τὴν εὔνοιαν εἰς αὑτὸν συνῃρηκότος, δοκοῦ-\nσαν περιέχειν εὔλογον τῆς δυσχερείας τὴν αἰτίαν, \nπαρηγοροίης ἂν θεωρὸν προστησαμένη τὸν λόγον, οὐ\nτὸ πάθος. πρῶτον μὲν ὡς οὐκ ἦν ἄλλως, ὅπερ ἔφην,\nπρὸς τῶν μελλόντων νόστου δὴ μιμνήσκεσθαι ἐκ τῆς\nἐνταυθοῖ ξένης καταγωγῆς τὸ δι᾿ ἡδονῆς καθάπερ\nἱππήλατόν τι χωρίον καὶ ῥᾳστώνης ποιεῖσθαι τὴν \nἐπάνοδον. αὐτὸ γὰρ τὸ πρᾶγμα ὡς οὐδὲν ἄλλο ἄλλῳ\nἀντίκειται πράγματι, ἡδονή τε καὶ ῥᾳθυμία τῇ πρὸς\nθεούς ἀνόδῳ. ἐπεὶ οὐδὲ τὰ ὑψηλότερα τῶν ὀρῶν\nἀκινδύνως καὶ πόνων ἄνευ ἦν ἀναβαίνειν, οὐδ᾿ ἀπὸ\nτῶν μυχῶν τοῦ σώματος διὰ τῶν εἰς τὸ σῶμα \nκαταγωγῶν, ἡδονῆς τε καὶ ῥᾳθυμίας, ἀνακύπτειν.\nδιὰ γὰρ μερίμνης ἡ ὁδὸς καὶ τῆς ἀναμνήσεως\n\n\nτοῦ πτώματος. κἂν ᾖ τὰ συμβαίνοντα δυσχερῆ, τὸ\nδύσκολον πρὸς ἀνάβασιν οἰκεῖον· ὅτι καὶ τὸ ῥεῖα\nζώειν παρὰ θεοῖς, πεπτωκόσι δὲ εἰς τὴν ἔγερσιν\nἐναντιώτατον ὡς ἂν εἰς λήθην ἄγον τῷ ἀλλοτρίῳ καὶ\n τῷ ὕπνῳ συντελοῦν, ἂν καθεύδωμεν ὑπὸ τῶν ψυχα-\nγωγούντων ἡμὰς ἐνυπνίων βουκολούμενοι."
    },
    "7": {
      "section": "7",
      "text": "ἐπεὶ καὶ \nτῶν πεδῶν αἱ μὲν ἐκ χρυσοῦ βαρυτάτου ὄντος διὰ\nτὴν εὐπρέπειαν εἰς κόσμον μᾶλλον συντελοῦσι καὶ\nφέρειν τὸν δεσμὸν δι᾿ αὐτῶν ἐνήγαγον τῷ κούφῳ τὰς\n δι᾿ ἀφροσύνην τοῦ βάρους ἀναισθήτους γυναῖκας·\nαἱ δὲ τοῦ σιδήρου συνιέναι τῶν ἁμαρτημάτων ἠνάγκα-\nσαν καὶ λυπήσασαι μεταγινώσκειν καὶ ζητεῖν τοῦ βά-\nρους ἀπαλλαγὴν πορίσασθαι· τοῦ χρυσοῦ δὲ διὰ τὴν\nτέρψιν εἰς ἀγανάκτησιν οὐ τὴν τυχούσαν ποδλλάκις\n συντελούσης τῆς ἀλύσεως. ὅθεν καὶ ἔδοξε τοῖς σώ-\nφροσι τὰ ἐπίπονα τῶν ἡδέων μᾶλλον συντελεῖν εἰς\nἀρετήν, καὶ τὸ μοχθεῖν ἄριστον εἶναι ἀνδρί τε ὁμοίως\nκαὶ γυναικὶ ἢ ἐξοιδαίνειν τὴν ψυχὴν ὑπὸ τῆς ἡδονῆς\nχαλωμένην. παντὸς γὰρ καλοῦ κτήματος πόνους δεῖ\n προηγεῖσθαι, καὶ πονεῖν ἀνάγκη τὸν τυχεῖν ἀρετῆς\nσπουδάζοντα. ἀκούεις δὲ καὶ τὸν Ἡρακλέα τούς τε\nΔιοσκούρους καὶ τὸν Ἀσκληπιὸν τούς τε ἄλλους ὅσοι\nθεῶν παῖδες ἐγένοντο ὡς διὰ τῶν πόνων καὶ τῆς\nκαρτερίας τὴν μακαρίαν εἰς θεοὺς ὁδὸν ἐξετέλεσαν.\n οὐ γὰρ ἐκ τῶν δι᾿ ἡδονῆς βεβιωκότων ἀνθρώπων αἱ\nεἰς θεὸν ἀναδρομαί, ἀλλ᾿ ἐκ τῶν τὰ μέγιστα τῶν\nσυμβαινόντων γενναίως διενεγκεῖν μεμαθηκότων."
    },
    "8": {
      "section": "8",
      "text": "μέγιστος δὲ ἆθλος τοῦ νῦν σοι προκειμένου εὖ οἶδα \nκαὶ αὐτὸς ὡς οὐκ ἂν γένοιτο ἄλλος, ἡγουμένῃ μετ᾿\n ἐμοῦ καὶ τῆς σωτηρίας τὴν ὁδὸν καὶ τὸν ταύτης καθ-\nηγεμόνα καταλείψειν. ἔχει δὲ οὐχ οὕτω παντάπασι\nδυσκαρτερήτως σοι τὰ παρόντα, εἰ παρεῖσα τὴν ἐκ\n\n\nτοῦ πάθους ἀλόγιστον ταραχὴν μὴ περὶ φαύλων\nἡγήσῃ μεμυῆσθαι ὧν εἰς φιλοσοφίαν τὴν ὀρθὴν παρὰ\nτῶν θείων ἐτελέσθης λόγων· ὧν τὴν βεβαίαν ἀκρόασιν\nαἱ πράξεις ἐλέγχειν εἰώθασι. τὰ γὰρ ἔργα τῶν δογμά-\nτων ἑκάστου φέρειν πέφυκε τὰς ἀποδείξεις· καὶ δεῖ \nοὕτως βιοῦν ὅστις ἐπίστευσεν, ἵνα καὶ αὐτὸς πιστὸς\nᾖ μάρτυς περὶ ὧν λέγει τοῖς ἀκροωμένοις. τίνα οὖν\nἦν ἄρα ἃ παρὰ τῶν σαφέστατ᾿ εἰδότων τὰ κατ᾿ ἀν-\nθρώπους μεμαθήκαμεν; ἆρ᾿ οὐχ ὅτι μὲν σοὶ ἐγὼ οὐχ\nὁ ἁπτὸς οὗτος καὶ τῇ αἰσθήσει ὑποπτωτός, ὁ δὲ ἐπὶ \nπλεῖστον ἀφεστηκὼς τοῦ σώματος, ὁ ἀχρώματος καὶ\nἀσχημάτιστος, καὶ χερσὶ μὲν οὐδαμῶς ἐπαφητός, δια-\nνοία δὲ μόνῃ κρατητός; λαμβάνομεν δὲ οὐ παρὰ τῶν\nἔξωθεν τὰ εἰς τὰ παρ᾿ αὐτῶν ἡμῖν ἐντεθειμένα·\nτοὐνδόσιμον δὲ μόνον ὥσπερ ἐν χορῷ εἰς ἀνάμνησιν \nἡμᾶς ἄγον ὧν ἔχοντες παρὰ τοῦ δεδωκότος ἐπλανή-\n θημεν."
    },
    "9": {
      "section": "9",
      "text": "πρὸς δὲ τούτοις οὐχ ὅτι πᾶν πάθος ψυχῆς\nεἰς σωτηρίαν αὐτῆς πολεμιώτατον, καὶ ἀπαιδευσία\nμὲν τῶν παθῶν πάντων μήτηρ, τὸ δὲ πεπαιδεῦσθαι\nοὐκ ἐνπολυμαθείας ἀναλήψει, ἐν ἀπαλλάξει δὲ τῶν ψυ- \nχικῶν παθῶν ἐθεωρεῖτο; πάθη δὲ νοσημάτων ἀρχαί\nψυχῆς δὲ νόσημα κακία· κακία δὲ πᾶσα αἰσχρόν· τὸ\nδὲ αἰσχρὸν τῷ καλῷ ἐναντίον· καλοῦ δὲ ὄντος τοῦ\nθείου ἀμήχανον αὐτῷ σὺν κακίᾳ πελάζειν· καθαροῦ\nγὰρ μὴ καθαρὸν ἐφάπτεσθαι οὐδὲν ὁ Πλάτων φησὶ \nθεμιτὸν εἶναι. δι᾿ ὃ καὶ μέχρι τοῦ νῦν καθαρεύειν\nδεῖ τῶν παθῶν τε καὶ τῶν διὰ τὸ πάθος ἁμαρτημά-\nτων. ἆρ᾿ οὖν οὐ τοιαῦτα ἦν οἷς μάλιστα συνῄνεις,\nὡς γράμματα θεῖα ἐνόντα παρὰ σαυτῇ διὰ τῆς τῶν\nλόγων ἐνδείξεως ἀναγινώσκουσα; πῶς οὗν οὐκ ἄτο- \nπον τὴν πεπεισμένην ἐν σοὶ εἶναι καὶ τὸ σῶζον καὶ\nτὸ σωζόμενον καὶ τό γε ἀπολλύον καὶ τὸ ἀπολλύμενον\n\n\nτόν τε πλοῦτον καὶ τὴν πενίαν τόν τε πατέρα καὶ\nτὸν ἄνδρα καὶ τῶν ὄντως ἀγαθῶν καθηγεμόνα, κε-\nχηνέναι πρὸς τὴν τοῦ ὑφηγητοῦ σκιάν, ὡς δὴ τὸν\nὄντως ὑφηγητὴν μὴ ἐντὸς ἔχουσαν μηδὲ παρὰ σαυτῇ\n πάντα τὸν πλοῦτον; ὃν ἀνάγκη ἀπολλύναι καὶ δια-\nφεύγειν πρὸς τὴν σάρκα καταβαίνουσαν ἀντὶ τοῦ σώ-\nζοντος καὶ σωζομένου."
    },
    "10": {
      "section": "10",
      "text": "τῆς μὲν οὖν ἐμῆς σκιὰς καὶ τοῦ φαινομένου εἰ-\nδώλου οὔτε παρόντων ὠνήσω τι οὔτ᾿ ἀπόντων ἐπώ-\n δυνος ἡ ἀπουσία τῇ μελετώσῃ φεύγειν ἀπὸ τοῦ σώ-\nματος. ἐμοῦ δὲ καθαρῶς τύχοις ἂν μάλιστα καὶ παρ-\nόντος καὶ συνόντος νύκτωρ καὶ μεθʼ ἡμέραν σὺν\nκαθαρῷ καὶ τῷ καλλίστῳ τῆς συνουσίας καὶ μηδὲ\nχωρισθῆναι οἵου τε ὄντος, εἰ μελετῴης εἰς ἑαυτὴν\n ἀναβαίνειν συλλέγουσα ἀπὸ τοῦ σώματος πάντα τὰ\nδιασκεδασθέντα μέλη καὶ εἰς πλῆθος κατακερματι-\nσθέντα ἀπὸ τῆς τέως ἐν μεγέθει δυνάμεως ἰσχυού-\nσης ἑνώσεως. συνάγοις δʼ ἂν καὶ ἑνίζοις τὰς ἐμφύτους\nἐννοίας καὶ διαρθροῦν συγκεχυμένας καὶ εἰς φῶς ἕλ-\n κειν ἐσκοτισμένας πειρωμένη. ἀφ᾿ ὧν ὁρμώμενος\nκαὶ ὁ θεῖος Πλάτων ἀπὸ τῶν αἰσθητῶν ἐπὶ τὰ νοητὰ\nτὰς ἀνακλήσεις πεποίηται. ἔτι εἰ μνημονεύοις, διαρ-\nθροίης δ᾿ ἂν ἅ γε ἀκήκοας διὰ τῆς μνήμης ἀναπεμ-\nπαζομένη τοῖς τε τοιούτοις τῶν λόγων ὡς ἀγαθοῖς\n συμβούλοις ἀξιοῦσα προσέχειν καὶ λοιπὸν τὰ γνω-\nσθέντα διὰ τῶν ἔργων ἀσκοῦσα, διὰ δʼ αὖ τοῦ πο-\nνεῖν συντηροῦσα."
    },
    "11": {
      "section": "11",
      "text": "λέγει δὲ ὁ λόγος πάντῃ μὲν καὶ \nπάντως παρεῖναι τὸ θεῖον, νεὼν δὲ τούτῳ παρ᾿ ἀν-\nθρώποις καθιερῶσθαι τὴν διάνοιαν μάλιστα τοῦ σο-\n φοῦ μόνην, τιμήν τε προσήκουσαν ἀπονέμεσθαι τῷ\nθεῷ ὑπὸ τοῦ μάλιστα τὸν θεὸν ἐγνωκότος· τοῦτον\nδὲ εἶναι εἰκότως μόνον τὸν σοφόν, ᾧ τιμητέον διὰ\n\n\nσοφίας τὸ θεῖον καὶ κατακοσμητέον αὐτῷ διὰ σοφίας\nἐν τῇ γνώμῃ τὸ ἱερόν, ἐμψύχῳ ἀγάλματι τῷ νῷ ἐνει-\nκονισαμένου ἀγάλλοντα . . . . θεὸς μὲν γὰρ δεῖται\nοὐδενός, σοφὸς δὲ μόνου θεοῦ. οὐ γὰρ ἂν ἄλλος\nκαλὸς κἀγαθὸς γένοιτο ἢ ὁ νοῶν τό τε ἀγαθὸν καὶ \nκαλόν, ὅπερ ἐξέχει τοῦ θείου· οὐδ᾿ αὖ ἄλλος κακο-\nδαίμων ἄνθρωπος ἢ ὁ πονηρῶν δαιμόνων ἐνδιαίτημα\nτὴν ψυχὴν κατασκευάσας. ἀνθρώπῳ δὲ σοφῷ θεὸς\nθεοῦ δίδωσιν ἐξουσίαν. καὶ καθαίρεται μὲν ἄνθρω-\nπος ἐννοίᾳ θεοῦ, δικαιοπραγίαν δὲ ἀπὸ θεοῦ ὁρμώ- \nμενος διώκει."
    },
    "12": {
      "section": "12",
      "text": "πάσης πράξεως καὶ παντὸς ἔργου καὶ λόγου θεὸς\nἐπόπτης παρέστω καὶ ἔφορος. καὶ πάντων ὧν πράτ-\nτομεν ἀγαθῶν τὸν θεὸν αἴτιον ἡγώμεθα· τῶν δὲ κα-\nκῶν αἴτιοι ἡμεῖς ἐσμὲν οἱ ἑλόμενοι, θεὸς δὲ ἀναίτιος. \nὅθεν καὶ εὐκτέον τὰ ἄξια θεοῦ. καὶ αἰτώμεθα ἃ μὴ\nλάβοιμεν ἂν παρ᾿ ἑτέρου· καὶ ὧν ἡγεμόνες οἱ μετʼ\nἀρετῆς πόνοι, ταῦτα εὐχώμεθα γενέσθαι μετὰ τοὺς\nπόνους· εὐχὴ γὰρ ῥᾳθύμου μάταιος λόγος. ἃ δὲ κτη-\nσάμενος οὐ καθέξεις, μὴ αἰτοῦ παρὰ θεοῦ· δῶρον γὰρ \nθεοῦ πᾶν ἀναφαίρετον· ὥστε οὐ δώσει ἃ μὴ καθέξεις.\nὧν δὲ τοῦ σώματος ἀπαλλαγεῖσα οὐ δεηθήσῃ, ἐκείνων\nκαταφρόνει· καὶ ὧν ἂν ἀπαλλαγεῖσα δεηθῇς, ταῦτά\nσοι ἀσκουμένῃ τὸν θεὸν παρακάλει γενέσθαι συλλή-\nπτορα. οὔκουν δεήσῃ οὐδενὸς ὧν καὶ ἡ τύχη δοῦσα \nπολλάκις πάλιν ἀφαιρεῖται. οὐ δεῖ πρὸ καιροῦ τινὸς\nτὴν αἴτησιν ποιεῖσθαι, ἀλλʼ ὅταν σοι ὁ θεὸς ἐν σοὶ\n οὖσαν φύσει τὴν ὀρθὴν αἴτησιν ἐκφαίνῃ."
    },
    "13": {
      "section": "13",
      "text": "δι᾿ ὧν\nμάλιστα καὶ αὐτὸς ἐνοπτρίζεσθαι πέφυκεν, οὔτε διὰ\nσώματος ὁρατὸς ὢν οὔτε διὰ ψυχῆς αἰσχρᾶς καὶ ὑπὸ \nτῆς κακίας ἐσκοτισμένης. κάλλος γὰρ ἐκείνου τὸ ἀκή-\nρατον καὶ φῶς τὸ ζωτικὸν ἀληθείᾳ διαλάμπον· κακία\n\n\nδὲ πᾶσα ὑπ᾿ ἀγνοίας διέψευσται καὶ ὑπὸ αἴσχους\nδιέστραπται. ταῦτ᾿ οὖν θέλε καὶ αἰτοῦ τὸν θεὸν ἃ\nθέλει τε καὶ ἔστιν αὐτός, εὖ ἐκεῖνο γινώσκουσα ὡς\nἐφ᾿ ὅσον τις τὸ σῶμα ποθεῖ καὶ τὰ τοῦ σώματος σύμ-\n φυλα, ἐπὶ τοσοῦτον ἀγνοεῖ τὸν θεὸν καὶ τῆς ἐκείνου\nἐνοράσεως ἑαυτὸν ἀπεσκότισε, κἂν παρὰ πᾶσι τοῖς\nἀνθρώποις ὡς θεὸς δοξάζηται. σοφὸς δὲ ἄνθρωπος\nὀλίγοις γινωσκόμενος, εἰ δὲ βούλει, καὶ ὑπὸ πάντων\nἀγνοούμενος, γινώσκεται ὑπὸ θεοῦ. ἑπέσθω τοίνυν\n ὁ μὲν νοῦς τῷ θεῷ, ἐνοπτριζόμενος τῇ ὁμοιώσει θεοῦ\nτῷ δὲ νῷ ἡ ψυχή· τῇ δ᾿ αὖ ψυχῇ ὑπηρετείτω τὸ\nσῶμα, εἰς ὅσον οἷόν τε, καθαρᾷ καθαρόν. ἀπὸ γὰρ\nτῶν παθῶν ταύτης μιαινόμενον εἰς αὐτὴν πάλιν ἐπανα-\nστρέφεται τὰ μιάσματα."
    },
    "14": {
      "section": "14",
      "text": "τῇ δὲ ψυχῇ τῇ θεοφιλεῖ \n καὶ τῷ θεοφιλεῖ νῷ ἐν τῷ καθαρῷ σώματι ἔστωσαν\nκαὶ πρᾶξις ἀκόλουθος καὶ λόγος, αἱρετωτέρου σοι\nὄντος λίθον εἰκῆ βαλεῖν ἢ λόγον, καὶ τὸ ἡττᾶσθαι\nτἀληθῆ λέγοντα ἢ νικᾶν ἀπατῶντα· τὸ γὰρ νικῆσαν\nἀπάτῃ ἐν τῷ ἤθει ἥττηται. μάρτυρες δὲ κακῶν ψευ-\n δεῖς λόγοι. ἀδύνατον τὸν αὐτὸν φιλόθεόν τε εἶναι\nκαὶ φιλήδονον καὶ φιλοσώματον. ὁ γὰρ φιλήδονος\nκαὶ φιλοσώματος, ὁ δὲ φιλοσώματος πάντως καὶ φι-\nλοχρήματος, ὁ δὲ φιλοχρήματος ἐξ ἀνάγκης ἄδικος, ὁ\nδὲ ἄδικος καὶ εἰς θεὸν καὶ εἰς πατέρας ἀνόσιος καὶ εἰς\n τούς ἄλλους παράνομος. ὥστε κἂν ἑκατόμβας θύῃ καὶ\nμυρίοις ἀναθήμασι τούς νεὼς ἀγάλλῃ, ἀσεβής ἐστι καὶ\nἄθεος καὶ τῇ προαιρέσει ἱερόσυλος. δι᾿ ὃ καὶ πάντα\nφιλοσώματον ὡς ἄθεον καὶ μιαρὸν ἐκτρέπεσθαι χρή."
    },
    "15": {
      "section": "15",
      "text": "καὶ οὗ ταῖς δόξαις οὐκ ἂν χρήσαιο, τούτῳ μήτε βίου \n μήτε λόγου τοῦ περὶ θεοῦ κοινώνει. λόγον γὰρ περὶ\nθεοῦ τοῖς ὑπὸ δόξης διεφθαρμένοις λέγειν οὐκ ἀσφα-\nλές· καὶ γὰρ καὶ τἀληθῆ λέγειν ἐπὶ τούτων περὶ\n\n\nθεοῦ καὶ τὰ ψευδῆ κίνδυνον ἴσον φέρει. οὔτε αὐ-\nτόν τινα προσῆκεν ἀνοσίων ἔργων μὴ καθαρεύοντα\nφθέγγεσθαι περὶ θεοῦ, οὔτε εἰς τοιούτων ἀκοὰς ἐμ-\nβάλλοντα τὸν περὶ θεοῦ λόγον οἴεσθαι μή μιαίνειν·\nἀλλ᾿ ἀκροᾶσθαι καὶ λέγειν τὸν περὶ θεοῦ λόγον ὡς ἐπὶ \nθεοῦ. προηγείσθω οὖν τοῦ περὶ θεοῦ λόγου τὰ θεοφιλῆ\nἔργα, καὶ σιγάσθω ὁ περὶ αὐτοῦ λόγος ἐπὶ πλήθους·\nἀνοικειοτάτη γὰρ θεολογία κενοδοξίᾳ ψυχῆς. νόμιζε\nαἱρετώτερον εἶναι σιγᾶν ἢ λόγον εἰκῆ προέσθαι περὶ\nθεοῦ. ἀξίαν σε ποιήσει θεοῦ τὸ μηδὲν ἀνάξιον θεοῦ \nμήτε λέγειν μήτε πράττειν μήτε πάντως εἰδέναι ἀξι-\n οῦν. ὁ δὲ ἄξιος ἄνθρωπος θεοῦ θεὸς ἂν εἴη."
    },
    "16": {
      "section": "16",
      "text": "καὶ\nτιμήσεις μὲν ἄριστα τὸν θεόν, ὅταν τῷ θεῷ τὴν σαυ-\nτῆς διάνοιαν ὁμοιώσῃς· ἡ δὲ ὁμοίωσις ἔσται διὰ μό-\nνης ἀρετῆς· μόνη γὰρ ἀρετὴ τὴν ψυχὴν ἄνω ἕλκει \nκαὶ πρὸς τὸ συγγενές. καὶ μέγα οὐδὲν ἄλλο μετὰ\nθεὸν ἢ ἀρετή. μείζων ἀρετῆς θεός· θεὸς δὲ ἄνθρω-\nπον βεβαιοῖ πράσσοντα καλά· κακῶν δὲ πράξεων\n·κακὸς δαίμων ἡγεμών. ψυχὴ οὖν πονηρὰ φεύγει μὲν\nθεόν, πρόνοιαν δὲ θεοῦ εἶναι οὐ βούλεται, νόμου τε \nθείου τοῦ πάντα φαῦλον κολάζοντος ἀποστατοῖ πάν-\nτως. ψυχὴ δὲ σοφοῦ ἁρμόζεται πρὸς θεόν, ἀεὶ θεὸν\nὁρᾷ, σύνεστιν ἀεὶ θεῷ. εἰ δὲ χαίρει τῷ ἀρχομένῳ\nτὸ ἄρχον, καὶ θεὸς σοφοῦ κήδεται καὶ προνοεῖ· καὶ\nδιὰ τοῦτο μακάριος ὁ σοφός, ὅτι ἐπιτροπεύεται ὑπὸ \nθεοῦ. οὐχ ἡ γλῶττα τοῦ σοφοῦ τίμιον παρὰ θεῷ,\nἀλλὰ τὰ ἔργα. σοφὸς γὰρ ἀνὴρ καὶ σιγῶν τὸν θεὸν\nτιμᾷ· ἄνθρωπος δὲ ἀμαθὴς καὶ εὐχόμενος καὶ θύων\nμιαίνει τὸ θεῖον. μόνος οὖν ἱερεὺς ὁ σοφός, μόνος\n θεοφιλής, μόνος εἰδὼς εὔξασθαι."
    },
    "17": {
      "section": "17",
      "text": "καὶ ὁ σοφίαν \nἀσκῶν ἐπιστήμην ἀσκεῖ τὴν περὶ θεοῦ, οὐ λιτανεύων\nἀεὶ καὶ θύων, διὰ δὲ τῶν ἔργων τὴν πρὸς θεὸν\n\n\nἀσκῶν εὐσέβειαν. θεῷ γὰρ εὐάρεστος οὔτε δόξαις\nἀνθρώπων οὔτε σοφιστῶν κεναῖς φωναῖς γένοιτ᾿\nἄν τις· αὐτὸς δὲ ἑαυτὸν καὶ εὐάρεστον ποιεῖ θεῷ\nκαὶ ἐκθεοῖ τῇ τῆς ἰδίας διαθέσεως ὁμοιότητι τῷ μετὰ\n ἀφθαρσίας μακαρίῳ· καὶ αὐτὸς ἑαυτὸν ἀσεβῆ καὶ\nδυσάρεστον ποιεῖ τῷ θεῷ, οὐχ ὑπὸ θεοῦ πάσχων κα-\nκῶς, ἀγαθοποιὸν γὰρ μόνον τὸ θεῖον, ἀλλ᾿ ὑφ᾿ ἑαυ-\nτοῦ διά τε ἄλλα καὶ τὴν περὶ θεοῦ κακὴν δόξαν.\nἀσεβὴς οὐχ οὕτως ὁ τὰ ἀγάλματα τῶν θεῶν μὴ πε-\n ριέπων ὡς ὁ τὰς τῶν πολλῶν δόξας τῷ θεῷ συνά-\nπτων. σὺ δὲ μηδὲν ἀνάξιόν ποτε ὑπολάβῃς περὶ θεοῦ\nμήτε τῆς μακαριότητος αὐτοῦ μήτε τῆς ἀφθαρσίας."
    },
    "18": {
      "section": "18",
      "text": "οὗτος γὰρ μέγιστος καρπὸς εὐσεβείας ἢ τιμᾶν τὸ \nθεῖον κατὰ τὰ πάτρια, οὐχ ὡς ἐκείνου προσδεομένου,\n ἀλλ᾿ ἀπὸ τῆς ἐκείνου εὐλαβεστάτης καὶ μακαρίας\nσεμνότητος εἰς τὸ σέβας αὐτοῦ ἐκκαλουμένου. βωμοὶ\nδὲ θεοῦ ἱερουργούμενοι μὲν οὐδὲν βλάπτουσιν, ἀμε-\nλούμενοι δὲ οὐδὲν ὠφελοῦσιν. ὅστις δὲ τιμᾷ τὸν\nθεὸν ὡς προσδεόμενον, οὗτος λέληθεν ἑαυτὸν δοξά-\n ζων τοῦ θεοῦ κρείττων εἶναι. οὐ χολωθέντες οὖν οἱ\nθεοὶ βλάπτουσιν, ἀλλ᾿ ἀγνοηθέντες· ὀργὴ γὰρ θεῶν\nἀλλοτρία, ὅτι ἐπ᾿ ἀβουλήτοις μὲν ἡ ὀργή, θεῷ δὲ οὐ-\nδὲν ἀβούλητον. μὴ τοίνυν μίαινε τὸ θεῖον ἀνθρω-\nπίναις ψευδοδοξίαις· οὔτε γὰρ ἐκεῖνο βλάψεις τό γε\n μακάριον διὰ παντὸς καὶ οὗ πᾶσα βλάβη τῆς ἀφθαρ-\nσίας ἐξελήλαται, σαυτὴν δὲ τυφλώσεις πρὸς τὴν τῶν\nμεγίστων καὶ κυριωτάτων διάγνωσιν."
    },
    "19": {
      "section": "19",
      "text": "σὺ δὲ ταῦτα \nλέγειν με ἡγοῦ οὐ παραγγέλλοντα σέβειν θεόν· γε-\nλοῖος γὰρ ὁ τοῦτο παραγγέλλων ὡς ἐπιδιστάζειν ἐνόν-\n τος περὶ τούτου· καὶ οὐχ ὅτι τινὰ ποιοῦντες ἢ δοξά-\nζοντες περὶ θεοῦ καλῶς τοῦτον σέβομεν. οὔτε δά-\nκρυα καὶ ἱκετεῖαι θεὸν ἐπιστρέφουσιν οὔτε θυμπόλια\n\n\nθεὸν τιμῶσιν οὔτε ἀναθημάτων πλῆθος κοσμοῦσι\nθεόν, ἀλλὰ τὸ ἔνθεον φρόνημα καλῶς ἡδρασμένον\nσυνάπτει θεῷ. χωρεῖν γὰρ ἀνάγκη τὸ ὅμοιον πρὸς\nτὸ ὅμοιον. θυηπολία δὲ ἀφρόνων πυρὸς τροφὴ καὶ\nτὰ παρὰ τούτων ἀναθήματα ἱεροσύλοις χορηγία τῶν \nἀκολασιῶν. σοὶ δέ, ὥσπερ εἴρηται, νεὼς μὲν ἔστω\nτοῦ θεοῦ ὁ ἐν σοὶ νοῦς. παρασκευαστέον δὲ αὐτὸν\nκαὶ κοσμητέον εἰς καταδοχὴν τοῦ θεοῦ ἐπιτήδειον.\nμηδὲ ἐφήμερος ὁ κόσμος ἔστω καὶ τὰ τῆς παραδοχῆς\nκαὶ πάλιν γέλωτες καὶ ἀφροσύναι καὶ τὸ χώρημα τοῦ \nπονηροῦ δαίμονος."
    },
    "20": {
      "section": "20",
      "text": "ἐὰν οὖν ἀεὶ μνημονεύῃς ὅτι ὅπου ἂν ἡ ψυχή σου\nπεριπατῇ καὶ τὸ σῶμα ἐνεργὸν ἀποτελῇ, θεὸς παρέ-\nστηκεν ἔφορος ἐν πάσαις σου ταῖς βουλαῖς καὶ ταῖς\nπράξεσιν, αἰδεσθήσῃ μὲν τοῦ θεωροῦ τὸ ἄληστον, \nἕξεις δὲ τὸν θεὸν σύνοικον. κἂν τὸ στόμα οὖν σου\nπρόφασίν τινα πράγματος ἄλλου του διαλέγηται,\nμετὰ τῆς γνώμης τὸ φρόνημα τετράφθω πρὸς τὸν\nθεόν. οὕτως γάρ σοι καὶ ὁ λόγος ἔνθεος ἔσται διὰ\nφωτὸς τοῦ θεοῦ τῆς ἀληθείας λαμπρυνόμενος καὶ \nῥᾷον προχωρῶν. θεοῦ γὰρ γνῶσις ποιεῖ βραχύν λό-\n γον."
    },
    "21": {
      "section": "21",
      "text": "ὅπου δ᾿ ἂν λήθη παρεισέλθῃ θεοῦ, τὸν κακὸν\nδαίμονα ἀνάγκη ἐν σοὶ οἰκεῖν· χώρημα γὰρ ἡ ψυχή,\nὥσπερ μεμάθηκας, ἢ θεῶν ἢ δαιμόνων. καὶ θεῶν\nμὲν συνόντων πράξει τὰ ἀγαθὰ καὶ διὰ τῶν λόγων \nκαὶ διὰ τῶν ἔργων· ὑποδεξαμένη δὲ ψυχὴ τὸν κακὸν\nσύνοικον διὰ πονηρίας πάντα ἐνεργεῖ. ὅταν οὖν ἴδῃς\nἅνθρωπον τοῖς κακοῖς χαίροντα καὶ δρῶντα, γίνωσκε\nτοῦτον ἠρνῆσθαι μὲν τὸν θεὸν ἐν τῇ γνώμῃ, πονη-\nροῦ δὲ δαίμονος ὄντα ἐνδιαίτημα. θεὸν οἱ μὲν εἶναι \nνομίζοντες καὶ διοικεῖν ἅπαντα τοῦτο γέρας ἐκτήσαντο\nδιὰ τῆς γνώσεως καὶ τῆς βεβαίας πίστεως, τὸ μεμα-\n\n\nθηκέναι ὅτι ὑπὸ θεοῦ προνοεῖται πάντα καὶ εἰσὶν\nἄγγελοι θεῖοί τε καὶ ἀγαθοὶ δαίμονες ἐπόπται τῶν\nπραττομένων, οὓς καὶ λαθεῖν ἀμήχανον. καὶ δὴ\nτοῦτο οὕτως ἔχειν πεπεισμένοι φυλάττονται μὲν μὴ\n διαπίπτειν τοῖς κατὰ τὸν βίον, πρὸ ὄψεως ἔχοντες\nτὴν τῶν θεῶν ἀναπόδραστον ἐφόρασιν· εὐγνώμονα\nδὲ βίον κτησάμενοι μανθάνουσι θεούς γινώσκονταί\nτε γινωσκομένοις θεοῖς."
    },
    "22": {
      "section": "22",
      "text": "οἱ δὲ μήτε εἶναι θεούς πι- \nστεύσαντες μήτε προνοίᾳ θεοῦ διοικεῖσθαι τὰ ὅλα,\n δίκης κόλασιν πεπόνθασι τὸ μήτε ἑαυτοῖς πιστεύειν\nμήθ᾿ ἑτέροις ὅτι θεοὶ εἰσὶ καὶ οὐκ ἀλόγῳ φορᾷ διοι-\nκεῖται τὰ πάντα. εἰς κίνδυνον οὖν ἄφατον ἑαυτούς\nἐμβαλόντες ἀλόγῳ ὁρμῇ καὶ εὐδιαπτώτῳ τοῖς κατὰ\nτὸν βίον ἐπιτίθενται καὶ πάντα δρῶσιν ἃ μὴ θέμις,\n ἀναιρεῖν πειρώμενοι τὴν περὶ θεοὺς ὑπόληψιν. καὶ\nδὴ τούτους μὲν ἀγνοίας ἕνεκα καὶ ἀπιστίας θεοὶ δια-\nφεύγουσιν· αὐτοὶ δὲ θεοὺς καὶ τὴν ὀπαδὸν τῶν θεῶν\nΔίκην οὔτε φυγεῖν οὔτε λαθεῖν δύνανται· βίον δὲ κα-\nκοδαίμονα καὶ πλανήτην ἑλόμενοι ἀγνοοῦντες θεούς\n γινώσκονται θεοῖς καὶ τῇ δίκῃ τῇ παρὰ θεῶν."
    },
    "23": {
      "section": "23",
      "text": "κἂν \nθεούς τιμὰν οἴωνται καὶ πεπεῖσθαι εἶναι θεούς, ἀρε-\nτῆς δὲ ἀμελῶσι καὶ σοφίας, ἤρνηνται θεοὺς καὶ ἀτι-\nμάζουσιν. οὔτε γὰρ ἄλογος πίστις δίχα τοῦ ὀρθῶς\nζῆν ἐπιτυχὴς θεοῦ, οὔτε μὴν τὸ τιμᾶν θεοσεβὲς\n ἄνευ τοῦ μεμαθηκέναι ὅτῳ τρόπῳ χαίρει τὸ θεῖον\nτιμώμενον. εἰ μὲν γὰρ προχοαῖς ἢ θυηλαῖς τερπό-\nμενον πείθεται, οὐκ ἂν εἴη δίκαιον τῷ τὴν ἴσην πάν-\nτας ἀμοιβὴν αἰτεῖν μὴ τὴν ἴσην λαχόντας τύχην. εἰ\nδὲ τούτων οὐδὲν ἧττον, μόνῳ δὲ ἥδεται τῷ καθα-\n ρεύειν τὴν διάνοιαν, ὃ δὴ δυνατὸν ἐκ προαιρέσεως\nπαντί τῳ προσεῖναι, πῶς οὐκ ἂν εἴη δίκαιον; εἰ δὲ\nἐξ ἀμφοῖν τὸ θεῖον θεραπευόμενον ἥδεται, ἱερείοις\n\n\nμὲν κατὰ δύναμιν, διανοίᾳ δὲ ὑπὲρ δύναμιν αὐτὸ\nτιμητέον. εὔχεσθαι θεῷ οὐ κακόν, ὡς τὸ ἀχαριστεῖν\n πονηρότατον."
    },
    "24": {
      "section": "24",
      "text": "κακῶν ἀνθρώπῳ οὐδεὶς θεὸς αἴτιος,\nἀλλὰ αὐτὸς ἑαυτῷ ὁ ἑλόμενος. εὐχὴ ἡ μὲν μετὰ φαύ-\nλων ἔργων ἀκάθαρτος καὶ διὰ τοῦτο ἀπρόσδεκτος \nὑπὸ θεοῦ· ἡ δὲ μετὰ καλῶν ἔργων καθαρά τε ὁμοῦ\nκαὶ εὐπρόσδεκτος· τέσσαρα στοιχεῖα μάλιστα κεκρα-\nτύνθω περὶ θεοῦ· πίστις, ἀλήθεια, ἔρως, ἐλπίς.\nπιστεῦσαι γὰρ δεῖ ὅτι μόνη σωτηρία ἡ πρὸς τὸν θεὸν\nἐπιστροφή, καὶ πιστεύσαντα ὡς ἔνι μάλιστα σπου- \nδάσαι τἀληθῆ γνῶναι περὶ αὐτοῦ, καὶ γνόντα ἐρα-\nσθῆναι τοῦ γνωσθέντος, ἐρασθέντα δὲ ἐλπίσιν ἀγα-\nθαῖς τρέφειν τὴν ψυχὴν περὶ τοῦ βίου. ἐλπίσι γὰρ\nἀγαθαῖς οἱ ἀγαθοὶ τῶν φαύλων ὑπερέχουσι. στοι-\n χεῖα μὲν οὖν ταῦτα καὶ τοσαῦτα κεκρατύνθω."
    },
    "25": {
      "section": "25",
      "text": "τρεῖς \nδὲ νόμοι διακεκρίσθωσαν οἵδε· εἷς μὲν ὁ τοῦ θεοῦ,\nἕτερος δὲ ὁ τῆς θνητῆς φύσεως, τρίτος δὲ ὁ θετὸς\nκατʼ ἔθνη καὶ πόλεις. ὁ μὲν οὖν τῆς φύσεως ἀφο-\nρίζων τὰ μέτρα τῶν χρειῶν τοῦ σώματος καὶ τὸ ἐν\nταύταις δεικνὺς ἀναγκαῖον τὸ μάτην κὰκ περιττοῦ \nσπουδαζόμενον ἐλέγχει. ὁ δὲ θετός τε καὶ κατ᾿ ἔθνη\nδιατεταγμένος κατὰ συνθήκην τὴν πρὸς ἀλλήλους\nκρατύνει κοινωνίαν διὰ τῆς πρὸς τὰ τεθέντα ὁμολο-\nγίας. ὁ δʼ αὖ θεῖος ὑπὸ μὲν τοῦ νοῦ σωτηρίας ἕνεκα\nταῖς λογικαῖς ψυχαῖς κατὰ τὰς ἐννοίας διετάχθη, δι᾿ \nἀληθείας δὲ τῶν ἐν αὐταῖς πεπραγμένων εὑρίσκεται.\nπαραβαίνεται δὲ ὁ μὲν τῆς φύσεως κεναῖς δόξαις\nἀγνοηθεὶς ὑπὸ τῶν τῇ ἄγαν φιλοσωματίᾳ προσκει-\nμένων τῷ σώματι· ὑπερβαίνεται δὲ καταφρονού-\nμένος ὑπὸ τῶν ὑπεράνω γινομένων τοῦ σώματος \nκαὶ διὰ τὸ σῶμα. ὁ δὲ θετὸς καιρῷ μὲν ὑποτάττεται\nἄλλοτε ἀλλοῖος γραφόμενος κατὰ τὸ βίαιον τῆς τοῦ\n\n\nκρατοῦντος δυναστείας, εἰς κόλασιν δὲ ἀπάγει τὸν\nἁλόντα, οὔτε τοῦ λαθόντος οὔτε τῆς προαιρέσεως\nἐφικέσθαι δυνάμενος ἑκάστου."
    },
    "26": {
      "section": "26",
      "text": "ὁ δέ γε θεῖος ἀγνοεῖται \nμὲν ψυχῇ δι᾿ ἀφροσύνην καὶ ἀκολασίαν ἀκαθάρτῳ,\n ἐκλάμπει δὲ δι᾿ ἀπαθείας καὶ φρονήσεως. καὶ οὔτε\nὑπερβῆναι τοῦτον δυνατόν, οὐδὲν γὰρ τούτου ὑπερ-\nάνω, οὔτ᾿ αὐτοῦ καταφρονῆσαι· οὐ γὰρ ἐκλάμψαι\nαὐτὸν οἷόν τε ἐν τῷ καταφρονεῖν αὐτοῦ μέλλοντι·\nοὔτε τύχαις καιρῶν τρέπεται, ὅτι κρείττων ἦν τῆς\n τύχης καὶ πάσης βίας πολυτρόπου ἰσχυρότερος. νοῦς\nδὲ αὐτὸν μόνος γινώσκει μεταλλεύων αὐτοῦ τὴν\nἔρευναν καὶ τετυπωμένον ἐν αὑτῷ ἐξευρίσκει τροφήν\nτε ἀπʼ αὐτοῦ πορίζει τῇ ὥσπερ σώματι αὐτοῦ ψυχῇ.\nνοῦ γὰρ σῶμα ψυχὴν λογικὴν θετέον, ἣν τρέφει ὁ\n νοῦς τὰς ἐν αὐτῇ ἐννοίας, ἃς ἐνετύπωσε καὶ ἐνεχά-\nραξεν ἐκ τῆς τοῦ θείου νόμου ἀληθείας, εἰς ἀναγνώ-\nρισιν ἄγων διὰ τοῦ παρ᾿ αὐτῷ φωτός· καὶ διδάσκα-\nλος αὐτὸς γινόμενος καὶ σωτὴρ καὶ τροφεύς καὶ φύ-\nλαξ καὶ ἀναγωγός, κατὰ σιγῆς μὲν φθεγγόμενος τὴν\n ἀλήθειαν, τὸν δὲ θεῖον αὐτῆς ἐξελίττειν νόμον διδοὺς\nδιὰ τῆς εἰς αὐτὸν ἐμβλέψεως ἐν ταῖς εἰς αὐτὸν ἐπι-\nβολαῖς ἐν αὐτῇ τετυπωμένον ἐξ ἀιδίου ἐπιγινώσκει."
    },
    "27": {
      "section": "27",
      "text": "κατανοητέον οὖν πρῶτόν σοι τὸν τῆς φύσεως νόμον, \nἀπὸ δὲ τούτου ἀναβατέον ἐπὶ τὸν θεῖον, ὃς καὶ τὸν\n τῆς φύσεως διέταξε νόμον· ἀφ᾿ ὧν ὁρμωμένη οὐδα-\nμοῦ εὐλαβήσῃ τὸν ἔγγραφον. οἱ γὰρ ἔγγραφοι νόμοι\nχάριν τῶν μετρίων κεῖνται, οὐχ ὅπως μὴ ἀδικῶσιν,\nἀλλʼ ὅπως μὴ ἀδικῶνται. ὁ τῆς φύσεως πλοῦτος\nἀληθῶς φιλόσοφος ὥρισται καὶ ἔστιν εὐπόριστος, ὁ\n δὲ τῶν κενῶν δοξῶν ἀόριστός τε καὶ δυσπόριστος.\nὁ οὖν τῇ φύσκ κατακολουθῶν καὶ μὴ ταῖς κεναῖς\nδόξαις ἐν πᾶσιν αὐτάρκης· πρὸς γὰρ τὸ τῇ φύσει\n\n\nἀρκοῦν πᾶσα κτῆσίς ἐστι πλοῦτος, πρὸς δὲ τὰς ἀορί-\nστους ὀρέξεις καὶ ὁ μέγιστος πλοῦτος ἐστίν. οὐ σπά-\nνιόν γε εὑρεῖν ἄνθρωπον πρὸς τὸ τῆς φύσεως τέλος\nπλούσιον καὶ πρὸς τὰς κενὰς δόξας. οὐδεὶς γὰρ τῶν\nἀφρόνων οἷς ἔχεί ἀρκεῖται, μᾶλλον δὲ οἷς οὐκ ἔχει \nὀδυνᾶται. ὥσπερ οὖν οἱ πυρέσσοντες διὰ κακοήθειαν\nτῆς νόσου ἀεὶ διψῶσι καὶ τῶν ἐναντιωτάτων ἐπιθυ-\nμοῦσιν, οὕτω καὶ οἱ τὴν ψυχὴν κακῶς ἔχοντες δια-\nκειμένην πένονται πάντων ἀεὶ καὶ εἰς πολυτρόπους\n ἐπιθυμίας ὑπὸ λαιμαργίας ἐμπίπτουσιν."
    },
    "28": {
      "section": "28",
      "text": "ἁγνεύειν \nοὖν καὶ οἱ θεοὶ δι᾿ ἀποχῆς βρωμάτων καὶ ἀφροδι-\nσίων προσέταξαν, εἰς τὸ τῆς φύσεως, ἣν αὐτοὶ συν-\nἐστησαν, ἐπάγοντες βούλημα τούς εὐσέβειαν μετιόν-\nτας, ὡς ἅπαντος τοῦ παρὰ τὸ βούλημα πλεονάζοντος\nμιαροῦ καὶ θανασίμου. φοβούμενος γὰρ ὁ πολὺς τὸ \nλιτὸν τῆς διαίτης, διὰ τὸν φόβον ἐπὶ πράξεις πορεύε-\nται τὰς μάλιστα πλοῦτον παρασκευαζούσας. καὶ πολ-\nλοὶ τοῦ πλούτου τυχόντες οὐ τὴν ἀπαλλαγὴν τῶν\nκακῶν εὗρον, ἀλλὰ μεταβολὴν μειζόνων. δι᾿ ὃ φασὶν\nοἱ φιλόσοφοι οὐδὲν οὕτως ἀναγκαῖον ὡς τὸ γινώσκειν \nκαλῶς τὸ μὴ ἀναγκαῖον, πλουσιωτάτην δὲ εἶναι πάν-\nτων τὴν αὐτάρκειαν καὶ σεμνὸν τὸ μηδενὸς δεῖσθαι\nλαμβάνονται. δι᾿ ὃ καὶ μελετᾶν παρακελεύονται οὐχ\nὅπως τι ποριστέον ἀναγκαῖον, ἀλλ᾿ ὅπως μᾶλλον\n θαρρήσομεν μὴ πορισθέντος."
    },
    "29": {
      "section": "29",
      "text": "μηδὲ αἰτιώμεθα τὴν \nσάρκα ὡς τῶν μεγάλων κακῶν αἰτίαν μηδʼ εἰς τὰ\nπράγματα τρέπωμεν τὰς δυσφορίας, ἐν δὲ τῇ ψυχῇ\nτὰς τούτων αἰτίας μᾶλλον ζητῶμεν καὶ ἀπορρήξαντες\nπᾶσαν ματαίαν τῶν ἐφημέρων ὄρεξιν καὶ ἐλπίδα ὅλοι\nγενώμεθα ἑαυτῶν. ἢ γὰρ διὰ φόβον τις κακοδαιμονεῖ \nἢ δι᾿ ἀόριστον καὶ κενὴν ἐπιθυμίαν· ἅ τις χαλινῶν\nδύναται τὸν μακάριον ἑαυτῷ περιποιῆσαι λογισμόν.\n\n\nἐφʼ ὅσον δ᾿ ἂν ἀμηχανῇς, λήθῃ τῆς φύσεως ἀμηχα-\nνεῖς· αὑτῇ γὰρ ἀορίστους φόβους καὶ ἐπιθυμίας\nπροσβάλλεις. κρεῖσσον δέ σοι θαρρεῖν ἐπὶ στιβάδος\nκατακειμένῃ ἢ ταράττεσθαι χρυσῆν ἐχούσῃ κλίνην\n καὶ πολυτελῆ τράπεζαν. ἐξ ἐργασίας θηριώδους οὐ-\nσίας μὲν πλῆθος σωρεύεται, βίος δὲ ταλαίπωρος συν-\nίσταται."
    },
    "30": {
      "section": "30",
      "text": "ἀφυσιολόγητον μηδὲν ἡγοῦ βοώσης τῆς \nσαρκὸς βοᾶν τὴν ψυχήν. σαρκὸς δὲ φωνὴ μὴ πεινῆν,\nμὴ διψῆν, μὴ ῥιγοῦν. καὶ ταῦτα τὴν ψυχὴν χαλεπὸν\n μὲν κωλῦσαι, ἐπισφαλὲς δὲ παρακοῦσαι τῆς παραγγει-\nλάσης φύσεως αὐτῇ διὰ τῆς προσφυοῦς αὐτῇ αὐταρ-\nκείας καθ᾿ ἡμέραν καὶ τὰ περὶ τῆς ψυχῆς μικρότερα\nδιδάσκειν νομίζειν, καὶ εὐτυχοῦντας μὲν γινώσκειν\nἀτυχεῖν, δυστυχοῦντας δὲ μὴ περὶ μέγα τίθεσθαι\n ὧν τὸ εὐτυχεῖν· καὶ δέχεσθαι μὲν ἀθορύβως τὰ παρὰ\nτῆς τύχης ἀγαθά, παρατετάχθαι δὲ πρὸς τὰ παρ᾿\nαὐτῆς δοκοῦντα εἶναι κακά· καὶ ὡς ἐφήμερον μὲν\nπᾶν τὸ τῶν πολλῶν ἀγαθόν ἐστι, σοφία δὲ καὶ ἐπι- \n στήμη οὐδαμῶς τύχης κοινωνεῖ."
    },
    "31": {
      "section": "31",
      "text": "οὐκ ἀπορεῖν τού-\n των πόνος ἐστίν, ἀλλὰ φεύγειν μᾶλλον τὸν ἀνόνητον\nἐκ τῶν κενῶν δοξῶν πόνον. ἔρωτι γὰρ φιλοσοφίας\nἀληθινῆς πᾶσα ταραχώδης καὶ ἐπίπονος ἐπιθυμία ἐκ-\nλύεται. κενὸς ἐκείνου φιλοσόφου λόγος ὑφ᾿ οὗ μηδὲν\nπάθος ἀνθρώπου θεραπεύεται· ὥσπερ γὰρ ἰατρικῆς\n οὐδὲν ὄφελος ἣ μὴ τὰς νόσους τῶν σωμάτωνθεραπεύει,\nοὕτως οὐδὲ φιλοσοφίας, εἰ μὴ τὸ τῆς ψυχῆς ἐκβάλ-\nλει πάθος. ταῦτα μὲν οὖν καὶ τὰ πρὸς τούτοις ὅμοια\nὁ τῆς φύσεως παραγγέλλει νόμος."
    },
    "32": {
      "section": "32",
      "text": "ὁ δὲ θεῖος ἐκβοᾷ \nἐν καθαρῷ διανοίας τόμῳ· εἰ μὴ τὸ σῶμα οὕτω σοι\n συνηρτῆσθαι φυλάσσεις ὡς τοῖς ἐμβρύοις κυοφορου-\nμένοις τὸ χορίον καὶ τῷ σίτῳ βλαστάνοντι τὴν καλά-\nμην, οὐ γνώσῃ σεαυτήν. οὐδὲ γὰρ ἄλλος ὅστις μὴ\n\n\nοὕτω δοξάζει ἔγνω ἑαυτόν. ὥσπερ οὖν τὸ χορίον\nσυγγενόμενον καὶ ἡ καλάμη τοῦ σίτου, τρυχωθέντα\nδὲ ῥίπτεται ἑκάτερα, οὕτω καὶ τὸ συναρτώμενον τῇ\nψυχῇ παρείκῃ σῶμα οὐ μέρος ἀνθρώπου· ἀλλ᾿ ἵνα\nμὲν ἐν γαστρὶ γένηται, προσυφάνθη τὸ χορίον, ἵνα \nδὲ ἐπὶ γῆς γένηται, συνεζύγη τὸ σῶμα. ὅσῳ τις τέτρα-\nπται πρὸς τὸ θνητόν, τοσούτῳ τὴν ἑαυτοῦ γνώμην\nἀσύμμετρον παρασκευάζει πρὸς τὸ τῆς ἀφθαρσίας\nμέγεθος· καὶ ὅσῳ τῆς τοῦ σώματος προσπαθείας ἀφί-\nσταται, τοσούτῳ μέτρῳ τῷ θείῳ πελάζει. ὁ συνετὸς \nἀνὴρ καὶ θεοφιλὴς ὅσα οἱ ἄλλοι μοχθοῦσι τοῦ σώμα-\nτος ἕνεκα, τοσαῦτα ὑπὲρ τῆς ψυχῆς σπουδάσεται\nπονῆσαι, οὐ τὸ μεμνῆσθαι ὧν ἤκουσεν αὔταρκες\nεἶναι νομίζων, τὸ δὲ ἀνατρέχειν εἰς ἃ δεῖ δι᾿ ὧν\n ἤκουσεν μελετῶν."
    },
    "33": {
      "section": "33",
      "text": "γυμνὸς δὲ ἀποσταλεὶς γυμνητεύων \nκαλέσει τὸν πέμψαντα. μόνου γὰρ τοῦ μὴ τοῖς ἀλλο-\nτρίοις πεφορτισμένου ἐπήκοος ὁ θεός, καὶ τῶν καθα-\nρῶν ἀπὸ τῆς φθορᾶς ὑπερκείμενος. μέγα ἡγο σοι\nἐφόδιον εἰς βίον μακάριον τὸ δεδεμένον ἐν φύσει\nδῆσαι τὸν δήσαντα. ἐδέθημεν γὰρ φύσεως δεσμοῖς \nοἷς ἡμὰς περιέβαλε, κοιλίᾳ, μορίοις, λαιμῷ, τοῖς\nἄλλοις μέρεσι τοῦ σώματος καὶ ταῖς δι᾿ αὐτῶν χρή-\nσεσι καὶ ἡδυπαθείαις καὶ τοῖς ὑπὲρ τούτων φόβοις.\nἐὰν οὖν τούτων τῆς γοητείας ὑπεράνω γενώμεθα καὶ\nτῆς ἐπιβουλῆς φυλαξώμεθα τὴν παγίδα, ἐδήσαμεν \nτὸν δήσαντα. μήτε οὖν εἰ ἄρρην εἶ μήτε εἰ θήλεια\nτὸ σῶμα πολυπραγμόνει, μηδὲ γυναῖκα ἴδῃς σαυτήν,\nὅτι μηδ᾿ ἐγω σοι ὡς τοιαύτῃ προσέσχον. φεῦγε τῆς\nψυχῆς πᾶν τὸ θηλυνόμενον, ὡς εἰ καὶ ἄρρενος εἶχες\nτὸ σῶμα περικείμενον. ἐκ παρθένου γὰρ ψυχῆς καὶ \nᾐθέου νοῦ τὰ τικτόμενα μακαριώτατα· ἐξ ἀδιαφθόρων\nγὰρ τὰ ἄφθορα· ἃ δὲ τίκτει τὸ σῶμα, μιαρὸν πᾶσι\n\n\nτοῖς θεοῖς ἐνομίσθη."
    },
    "34": {
      "section": "34",
      "text": "μεγάλη οὖν παιδεία ἄρχειν τοῦ \nσώματος. πολλάκις κόπτουσί τινα μέρη ἐπὶ σωτηρίᾳ\nτοῦ σώματος· σὺ δ᾿ ἐπὶ σωτηρίᾳ τῆς ψυχῆς ἕτοιμος\nἔσο τὸ ὅλον σῶμα ἀποκόπτειν. ὧν γὰρ ἕνεκα ζῆν\n ἐθέλεις, καὶ ἀποθανεῖν μὴ κατόκνει. ἡγείσθω τοί-\nνυν πάσης ὁρμῆς ὁ λόγος ἐξορίζων τούς δεινοὺς δε-\nσπότας καὶ ἀθέους ἀφ᾿ ἡμῶν· ὅτι καὶ χαλεπώτερον\nδουλεύειν πάθεσιν ἢ τυράννοις. ἀδύνατον δ᾿ εἶναι\nἐλεύθερον τὸν ὑπὸ παθῶν κρατούμενον· ὅσα γὰρ\n πάθη ψυχῆς, τοσοῦτοι καὶ ὠμοὶ δεσπόται."
    },
    "35": {
      "section": "35",
      "text": "οἰκέτας \nπειρῶ μὴ ἀδικεῖν μηδὲ ὀργιζομένη κολάσῃς· κολάζειν\nδὲ μέλλουσα πεῖθε πρότερον ὅτι ἐπὶ συμφέροντι κο-\nλάζεις, διδοῦσα αὐτοῖς καιρὸν ἀπολογίας. παραιτοῦ\nεἰς τὴν κτῆσιν τοὺς αὐθάδεις. τὰ πολλὰ ἄσκει αὐ-\n τουργεῖν· λιτὸν γὰρ καὶ εὔπορον τὸ τῆς αὐτουργίας,\nκαὶ δεῖ ἑκάστῳ τῶν μερῶν πρὸς ὃ ἡ φύσις κατε-\nσκεύασε χρῆσθαι τοὺς ἀνθρώπους, τῆς φύσεως ἄλλου\nμὴ δεομένης. τοῖς γὰρ μὴ χρωμένοις τοῖς ἰδίοις,\nκαταχρωμένοις δὲ τοῖς ἄλλοις διπλοῦν τὸ φορτίον καὶ\n πρὸς τὴν δεδομένην τὰ μέρη φύσιν ἀχάριστον. ψι-\nλῆς δὲ ἕνεκα ἡδονῆς μηδέποτε χρήσῃ τοῖς μερεσι\nπολλῷ γὰρ κρεῖττον τεθνάναι ἢ δι᾿ ἀκρασίαν τὴν\nψυχὴν ἀμαυρῶσαι . . . . κακίαν ἐνδιορθουμένη τῆς\nφύσεως . . . . οἷα δὲ οἰκέταις κοινωνοῦσα τιμῆς μ\n ταδίδου τοῖς βελτίοσιν. οὐκ ἔσθʼ ὅπως γὰρ οὖν ἄν-\nθρωπον ἀδικοῦντα σέβειν θεόν· ἀλλὰ κρηπὶς εὐσε-\nβείας σοι νομιζέσθω ἡ φιλανθρωπία καὶ . . . ."
    }
  }
}