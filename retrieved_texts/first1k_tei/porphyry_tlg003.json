{
  "metadata": {
    "work": "Work tlg003",
    "author": "Porphyry",
    "language": "Greek",
    "source": "OpenGreekAndLatin First1KGreek GitHub",
    "source_url": "https://github.com/OpenGreekAndLatin/First1KGreek",
    "file_url": "https://raw.githubusercontent.com/OpenGreekAndLatin/First1KGreek/master/data/tlg2034/tlg003/tlg2034.tlg003.1st1K-grc1.xml",
    "edition": "1st1K-grc1",
    "format": "TEI-XML",
    "urn": "urn:cts:greekLit:tlg2034.tlg003.1st1K-grc1",
    "retrieved_date": "2025-10-25",
    "verification_status": "first1k_github_source",
    "passages_extracted": 165,
    "database_citations": 2
  },
  "passages": {
    "1.1": {
      "book": "1",
      "section": "1",
      "text": "Τῶν πρὸς ἡμᾶς ἡκόντων, ὦ Φίρμε, πυθόμενος \nὡς τῆς ἀσάρκου καταγνοὺς τροφῆς ἐπὶ τὴν ἔνσαρκον\nἀναδεδράμηκας πάλιν βοράν, κατʼ ἀρχὰς μὲν ἠπί-\nστουν, τῆς τε σῆς σωφροσύνης στοχαζόμενος καὶ τῆς\n εὐλαβείας ἣν πρὸς τοὺς ταῦτα ὑποδείξαντας παλαιούς\nτε ὁμοῦ καὶ θεοφόβους ἄνδρας πεποιήμεθα. ἐπεὶ δὲ\nκαὶ ἄλλοι ἐπὶ τοῖς πρώτοις μηνύοντες τὴν ἀγγελίαν\nἐβεβαίουν, τὸ μὲν ἐπιπλήττειν σοι, οὕτε κατὰ τὴν\nπαροιμίαν φυγῇ κακοῦ τὸ ἄμεινον εὑρόντι, οὔτε κατὰ\n τὸν Ἐμπεδοκλέα τὸν μὲν πρότερον ἀποδυσαμένῳ βίον,\nεἰς δὲ τὸν βελτίω ὑποστρέψαντι, ἀγροῖκόν τʼ εἶναι\nἐδόκει καὶ πόρρω τῆς κατὰ τὸν λογισμὸν πειθοῦς εὑ-\nρισκομένης· τὸ δʼ αὖ διὰ τοῦ λόγου τὸν ἔλεγχον τῶν\nἁμαρτημάτων ἐκκαλύπτειν ἀφʼ οἵων τε εἰς οἷα κατα-\n βέβηκας μηνύειν, τῆς τε πρὸς ἀλλήλους φιλίας ἀντά-\nξιον καὶ τῶν πρὸς ἀλήθειαν τὸν αὐτῶν βίον συν-\nταξαμένων εἶναι ἐδικαίουν."
    },
    "1.2": {
      "book": "1",
      "section": "2",
      "text": "καὶ γάρ μοι κατʼ ἐμαυ- \nτὸν λογιζομένῳ τὴν τῆς μεταθέσεως αἰτίαν, ὑγείας\nμὲν καὶ ῥώμης, ὡς ἄν ὁ πολὺς καὶ ἰδιώτης φαίη ὄχλος,\n οὐκ ἄν μεταβαλέσθαι σε φήσαιμι· τοὐναντίον γὰρ\nκαὶ πρὸς ὑγίειαν καὶ πρὸς σύμμετρον ὑπομονὴν τῶν\nπερὶ φιλοσοφίαν πόνων τὴν ἄσαρκον δίαιταν αὐτὸς\nσυνὼν ἡμῖν ὡμολόγεις συμβάλλεσθαι· τῇ τε πείρᾳ\n\n\nγινώσκειν πάρεστιν ὡς ταῦτα λέγων ἠλήθευες. ἢ δι᾿\nἀπάτην οὖν ἢ τὸ μηδὲν διαφέρειν ἡγεῖσθαι πρὸς φρό-\nνησιν τὸ οὕτως ἢ ἐκείνως διαιτᾶσθαι, διʼ ἄλλην\nἴσως αἰτίαν ἥν ἀγνοῶ, φόβον τῆς ἐν τῷ παραβαίνειν\nἀσεβείας ἐπαρτῶσαν μείζονα ἐπὶ τὰ πρόσθεν ἀναδρα- \nμεῖν σε παρανομήματα ἐφαίνετο. οὐ γὰρ δὴ διʼἀκρα-\nσίαν καὶ πόθον τῆς ὀψοφάγου λαιμαργίας καταφρο-\nνῆσαι τῶν πατρίων ἧς ἐζήλωκας φιλοσοφίας νόμων\nφήσαιμι ἄν σε, οὐδʼ ἐλάττω τὴν φύσιν τῶν παρά τι-\nσιν ἰδιωτῶν εἶναι, οἵ νόμους ἐναντίους οἷς ἔζων πρό- \nτερον καταδεξάμενοι τομάς τε μορίων ὑπομένουσι,\nκαί τινων ζῴων, ὧν πρόσθεν ἐνεφοροῦντο, ἀπόσχοιντο\n ἂν μᾶλλον ἢ ·κρεῶν ἀνθρωπείων."
    },
    "1.3": {
      "book": "1",
      "section": "3",
      "text": "ἐπεὶ δέ τινες τῶν\nἀφικομένων καὶ λόγους ἀπεμνημόνευον, οὕς κατὰ\nτῶν ἀπεχομένων ἐποιοῦ, οὐ σχετλιάζειν μόνον, ἀλλὰ \nκαὶ νεμεσᾶν παρῆν, εἰ ψυχροῖς καὶ ἄγαν ἑώλοις σοφι-\nσματίοις πεισθέντες αὐτούς τε ἀπατᾶν καὶ παλαιὸν\nδόγμα καὶ θεοῖς φίλον ἀνατρέπειν ὑπεμείνατε. ὅθεν\nμοι ἐδόκει μὴ μόνον τὸ οἰκεῖον ὑποδεικνύναι ὡς ἔχει,\nἀλλὰ καὶ τὰ τῶν ἐναντίων πολλῷἰσχυρότερα τῶν ὑφʼ \nὑμῶν λεγομένων ὄντα καὶ πλήθει καὶ δυνάμει καὶ\nταῖς ἄλλαις κατασκευαῖς συναγαγεῖν τε καὶ λῦσαι,\nοὐδʼ ὑπὸ τῶν ἐμβριθῶν δοκούντων εἶναι, οὐχ ὅτι\nτῶν ἑώλων καὶ ἐπιπολαίων σοφισμάτων τὸ ἀληθὲς\nἡττημένον δεικνύντα. ἴσως γὰρ ἀγνοεῖς ὅτι τῇ ἀποχῇ \nτῶν ἐμψύχων οὐκ ὀλίγοι ἀντειρήκασιν, ἀλλὰ καὶ τῶν\nφιλοσόφων οἵ τʼ ἀπὸ τοῦ περιπάτου καὶ τῆς στοᾶς καὶ\nτοῦ Ἐπικούρου τὸ πλεῖστον τῆς ἀντιλογίας πρὸς τὴν\nΠυθαγόρου καὶ Ἐμπεδοκλέους ἀποτεινόμενοι φιλο-\nσοφίαν, ἧς ζηλωτὴς εἶναι ἐσπούδακας· τῶν τε φιλο- \nλόγων συχνοὶ καὶ Κλώδιός τις Νεαπολίτης πρὸς τοὺς\nἀπεχομένους τῶν σαρκῶν βιβλίον κατεβάλετο. ὧν\n\n\nτὰς πραγματευτικὰς καὶ κοινὰς πρὸς τὸ δόγμα ζητή-\nσεις παραθήσομαι, τὰς ἰδίως πρὸς τὰ τοῦ Ἐμπεδο-\nκλέους φερομένας κατασκευὰς παραιτησάμενος."
    },
    "1.4": {
      "book": "1",
      "section": "4",
      "text": "εὐθὺς τοίνυν φασὶν οἱ ἀντιλέγοντες τὴν δικαιο- \n σύνην συγχεῖσθαι καὶ τὰ ἀκίνητα κινεῖσθαι, ἐὰν τὸ\nδίκαιον μὴ πρὸς τὸ λογικὸν μόνον τείνωμεν, ἀλλὰ\nκαὶ πρὸς τὸ ἄλογον· οὐ μόνον τοὺς ἀνθρώπους καὶ\nτοὺς θεοὺς πρὸς ἡμᾶς ἡγούμενοι, οἰκείως δὲ καὶ πρὸς\nτὰ ἄλογα θηρία τὰ μηδὲν ἡμῖν προσήκοντα ἔχοντες,\n καὶ οὐχὶ τοῖς μὲν πρὸς ἔργον χρώμενοι, τοῖς δὲ πρὸς\nἐδωδήν, ἔκφυλα καὶ ἄτιμα τῆς κοινωνίας καθάπερ\nπολιτείας νομίζοντες. ὁ γὰρ καθάπερ ἀνθρώποις καὶ\nτούτοις χρώμενος φειδόμενός τε καὶ μὴ βλάπτων,\nπροσάπτων τῇ δικαιοσύνῃ ὅ μὴ δύναται φέρειν, καὶ\n τὸ δυνατὸν αὐτῆς ἀπόλλυσι καὶ διαφθείρει τῷ ἀλλο-\nτρίῳ τὸ οἰκεῖον. γίγνεται γὰρ ἢ τὸ ἀδικεῖν ἀναγκαῖον\nἡμῖν ἀφειδοῦσιν αὐτῶν, ἢ μὴ χρωμένοις τὸ ζῆν ἀδύ-\nνατον καὶ ἄπορον, καὶ τρόπον τινὰ θηρίων βίον βιω-\nσόμεθα τὰς ἀπό τῶν θηρίων προέμενοι χρείας."
    },
    "1.5": {
      "book": "1",
      "section": "5",
      "text": "ἀφίημι \n γὰρ Νομάδων καὶ Τρωγλοδυτῶν ἀνεξευρέτους ἀριθ-\nμῷ μυριάδας, οἵ τροφὴν σάρκας, ἄλλο δὲ οὐδὲν ἴσα-\nσιν. ἀλλὰ καὶ ἡμῖν τοῖς ἡμέρως καὶ φιλανθρώπως\nζῆν δοκοῦσι ποῖον ἔργον ἀπολείπεται γῆς, ποῖον ἐν\nθαλάττῃ, τίς ἐναργὴς τέχνη, τίς κόσμος διαίτης, ἄν\n ὡς πρὸς ὁμόφυλα τὰ ζῷα διακεώμεθα ἀβλαβῶς καὶ\nμετὰ εὐλαβείας αὐτοῖς προσφερώμεθα; εἰπεῖν γὰρ\nἔργον οὐδέν. οὐδὲ φάρμακον οὐδὲ ἴαμα τῆς ἢ τὸν\nβίον ἀναιρούσης ἀπορίας ἢ τὴν δικαιοσύνην ἔχομεν,\nἄν μὴ τὸν ἀρχαῖον νόμον καὶ ὅρον φυλάττωμεν, ᾧ\n καθʼ Ἡσίοδον ὁ Ζεὺς τὰς φύσεις διελὼν καὶ θέμενος\nἰδίᾳ τῶν γενῶν ἑκάτερον\n\n\n\nἰχθύσι μὲν καὶ θηρσὶ καὶ οἰωνοῖς πετεηνοῖς\nἔσθειν ἀλλήλους, ἐπεὶ οὐ δίκη ἐστὶ μετʼ αὐτοῖς,\nἀνθρώποισι δʼ ἔδωκε δίκην\n\n πρὸς ἀλλήλους."
    },
    "1.6": {
      "book": "1",
      "section": "6",
      "text": "οἷς δὲ οὐκ ἔστι τὸ δικαιοπραγεῖν πρὸς\nἡμᾶς, οὐδὲ ἡμῖν πρὸς ἐκεῖνα γίνεται τὸ ἀδικεῖν. ὡς \nοἵ γε τοῦτον προέμενοι τὸν λόγον οὔτε εὐρεῖαν ἄλλην\nοὔτε λεπτὴν τῇ δικαιοσύνῃ παρεισελθεῖν ὁδὸν ἀπο-\nλελοίπασιν. ὅ γὰρ ἤδη εἰρήκαμεν, τὴν φύσιν αὐτάρκη\nμὲν οὐκ οὖσαν, ἀλλʼ ἐνδεῆ πολλῶν, εἰργομένην δὲ\nτῆς ἀπὸ τῶν ζῴων βοηθείας ἄρδην ἀναιρεῖν καὶ κα- \nτακλείειν εἰς τὸν ἄπορον καὶ ἀνόργανον καὶ ἀκτήμονα\nτῶν ἀναγκαίων βίον. φασὶ δὲ οὐκ εὐτυχῶς διαβιῶναι\nτοὺς πρώτους γενομένους· οὐδὲ γὰρ ἐπὶ τῶν ζῴων\nἵστασθαι τὴν δεισιδαιμονίαν, ἀλλὰ καὶ ἐπὶ τὰ φυτὰ\nβιάζεσθαι. τί γὰρ μᾶλλον ὁ βοῦν ἀποσφάττων καὶ \nπρόβατον ἀδικεῖ τοῦ κόπτοντος ἐλάτην ἢ δρῦν ; εἴγε\nκαὶ τούτοις ἐμφύεται ψυχὴ κατὰ τὴν μεταμόρφωσιν.\nτῶν μὲν οὖν ἀπὸ τῆς στοᾶς καὶ τοῦ περιπάτου τὰ κυ-\nριώτατα ταῦτα."
    },
    "1.7": {
      "book": "1",
      "section": "7",
      "text": "οἱ δὲ ἀπὸ τοῦ Ἐπικούρου ὥσπερ γενεαλογίαν μα- \nκρὰν διεξιόντες φασὶν ὡς οἱ παλαιοὶ νομοθέται, ἀπι-\nδόντες εἰς τὴν τοῦ βίου κοινωνίαν τῶν ἀνθρώπων καὶ\nτὰς πρὸς ἀλλήλους πράξεις, ἀνόσιον ἐπεφήμισαν τὴν\nἀνθρώπου σφαγὴν καὶ ζημίας οὐ τὰς τυχούσας προσ-\nῆψαν, τάχα μὲν καὶ φυσικῆς τινὸς οἰκειώσεως ὑπαρ- \nχούσης τοῖς ἀνθρώποις πρὸς ἀνθρώπους διὰ τὴν ὁμοιό-\nτητα τῆς μορφῆς καὶ τῆς ψυχῆς εἰς τὸ μὴ προχείρως\nφθείρειν τὸ τοιοῦτον ζῷον ὥσπερ ἕτερόν τι τῶν συγ-\nκεχωρημένων· οὐ μὴν ἀλλὰ τήν γε πλείστην αἰτίαν\nτοῦ δυσχερανθῆναι τοῦτο καὶ ἀνόσιον ἐπιφημισθῆναι \nτῷ μὴ συμφέρειν εἰς τὴν ὅλην τοῦ βίου σύστασιν ὑπο-\nλαβεῖν. ἀπὸ γὰρ τῆς τοιαύτης ἀρχῆς οἱ μὲν παρακο-\n\n\nλουθήσαντες τῷ συμφέροντι τοῦ διορίσματος οὐδὲν\nπροσεδεήθησαν ἄλλης αἰτίας τῆς ἀνειργούσης αὐτοὺς\nἀπὸ τῆς πράξεως ταύτης, οἱ δὲ μὴ δυνάμενοι λαβεῖν\nαἴσθησιν ἱκανὴν τούτου, τὸ μέγεθος τῆς ζημίας δε-\n διότες ἀπείχοντο |τοῦ κτείνειν προχείρως ἀλλήλους.\nὧν ἑκάτερον φαίνεται καὶ νῦν ἔτι συμβαῖνον. καὶ γὰρ\nοἱ μὲν θεωροῦντες τὸ συμφέρον τῆς προειρημένης\nδιατάξεως ἑτοίμως ἐπʼ αὐτῆς μένουσιν, οἱ δὲ μὴ δε-\nκτικοὶ τούτου τὰς ἀπειλὰς φοβούμενοι τῶν νόμων·\n ἅς ἕνεκα τῶν ἀσυλλογίστων τοῦ χρησίμου διώρισάν\nτινες, παραδεξαμένων αὐτὰς τῶν πλειόνων."
    },
    "1.8": {
      "book": "1",
      "section": "8",
      "text": "οὐδὲν \nγὰρ ἐξ ἀρχῆς βιαίως κατέστη νόμιμον οὔτε μετὰ γρα-\nφῆς οὕτε ἅνευ γραφῆς τῶν διαμενόντων νῦν καὶ δια-\nδίδοσθαι πεφυκότων, ἀλλὰ συγχωρησάντων αὐτῷ καὶ\n τῶν χρησομένων. φρονήσει γὰρ ψυχῆς, οὐ ῥώμῃ σώ-\nματος καὶ δυναστευτικῇ δουλώσει τῶν ὄχλων διή-\nνεγκαν οἱ τὰ τοιαῦτα τοῖς πολλοῖς εἰσηγούμενοι, καὶ\nτοὺς μὲν εἰς ἐπιλογισμὸν τοῦ χρησίμου καταστήσαν-\nτες ἀλόγως αὐτοῦ πρότερον αἰσθανομένους καὶ πολ-\n λάκις ἐπιλανθανομένους, τοὺς δὲ τῷ μεγέθει τῶν ἐπι-\nτιμίων καταπλήξαντες. οὐ γὰρ ἦν ἑτέρῳ χρῆσθαι\nφαρμάκῳ πρὸς τὴν τοῦ συμφέροντος ἀμαθίαν ἢ τῷ\nφόβῳ τῆς ἀφωρισμένης ὑπὸ τοῦ νόμου ζημίας. αὕτη\nγὰρ κατέχει μόνη καὶ νῦν τοὺς τυχόντας τῶν ἀνθρώ-\n πων καὶ κωλύει τοῦ μήτε κοινῇ μήτε ἰδίᾳ τὸ ἀλυσι-\nτελὲς πράττειν. εἰ δὲ πάντες ἐδύναντο βλέπειν ὁμοίως\nκαὶ μνημονεύειν τὸ συμφέρον, οὐδὲν ἂν προσεδέοντο\nνόμων, ἀλλʼ αὐθαιρέτως τὰ μὲν εὐλαβοῦντο [τῶν\nἀπειρημένων], τὰ δὲ ἔπραττον [τῶν προστεταγμένων].\n ἱκανὴ γὰρ ἡ τοῦ χρησίμου καὶ βλαβεροῦ θεωρία τῶν\nμὲν φυγὴν παρασκευάσαι, τῶν δὲ αἵρεσιν· ἡ δὲ τῆς\nζημίας ἀνάτασις πρὸς τοὺς μὴ προορωμένους τὸ λυσι-\n\n\nτελοῦν. ἀναγκάζει γὰρ δεσπόζειν ἐπικρεμαμένη ταῖς\nἀγούσαις ἐπὶ τὰς ἀσυμφόρους πράξεις ὁρμαῖς, καὶ βίᾳ\n συναναγκάζει τὸ δέον ποιεῖν."
    },
    "1.9": {
      "book": "1",
      "section": "9",
      "text": "ἐπεὶ καὶ τὸν ἀκούσιον\nφόνον οὐκ ἔξω πάσης ζημίας κατέστησαν οἱ νομοθέ-\nται, ὅπως μηδεμίαν ἐνδῶσι πρόφασιν τοῖς ἑκουσίως \nτὰ τῶν ἀκουσίως δρώντων ἔργα μιμεῖσθαι προαιρου-\nμένοις, ἀλλʼ ὅπως μὴ ἀφύλακτον μηδὲ ἠμελημένον\nτὸ τοιοῦτο, ὥστε πολλὰ πρὸς ἀλήθειαν ἀκούσια συμ-\nβαίνειν. οὐ γὰρ συνέφερεν οὐδὲ τοῦτο διὰ τὰς αὐτὰς\nαἰτίας διʼ ἅς καὶ τὸ καθʼ ἑκούσιον τρόπον φθείρειν \nἀλλήλους. ὥστε τῶν ἀκουσίων τῶν μὲν παρὰ τὴν\nἀστάθμητον αἰτίαν καὶ ἀφύλακτον γιγνομένων ἀν-\nθρωπίνῃ φύσει, τῶν δὲ παρὰ τὴν ἡμετέραν ἀμέλειαν\nκαὶ ἀνεπίστατον τῆς διαφορᾶς, βουληθέντες κωλῦσαι\nτὴν βλάπτουσαν τοὺς πλησίον ῥᾳθυμίαν, οὐκ ἀθῷον \nκατέστησαν ζημίας οὐδὲ τὴν ἀκούσιον πρᾶξιν, ἀλλὰ\nτῷ φόβῳ τῶν ἐπιτιμίων ἀφεῖλον τὸ πολὺ τῆς τοιαύ-\nτης ἁμαρτίας. οἶμαι δʼ ἔγωγε καὶ τοὺς συγκεχωρημέ-\nνους ὑπὸ τοῦ νόμου φόνους τὰς ἀφοσιώσεις λαμβά-\nνειν τὰς εἰθισμένας διὰ τῶν καθαρμῶν παρʼ οὐδε- \nμίαν ἑτέραν αἰτίαν ὑπὸ τῶν πρώτων καλῶς ταῦτα\nεἰσηγησαμένων ἢ παρὰ τὸ τῆς ἑκουσίου πράξεως ὅ τι\nπλεῖστον βούλεσθαι τοὺς ἀνθρώπους ἀφιστάναι. παν-\nταχόθεν γὰρ ἐδέοντο τοῦ κωλύσοντος ἑτοίμως πράτ-\nτειν τὸ μὴ συμφέρον οἱ τυχόντες. ὅθεν οὐ μόνον ζη- \nμίας ἔταξαν οἱ πρῶτοι τοῦτο συνιδόντες, ἀλλὰ καὶ\nἕτερον φόβον ἄλογον ἐπήρτησαν, οὐ καθαροὺς ἐπιφη-\nμίσαντες εἶναι τοὺς ὁπωσοῦν ἄνθρωπον ἀνελόντας,\nμὴ χρησαμένους καθαρμοῖς. τὸ γὰρ ἀνόητον τῆς ψυ-\nχῆς ποικίλως παιδαγωγηθὲν ἦλθεν εἰς τὴν καθεστῶ- \nσαν ἡμερότητα, προσμηχανωμένων ἐπὶ τῆς ἀλόγου\nφορᾶς ἐπιθυμίας τιθασεύματα τῶν ἐξ ἀρχῆς τὰ πλή-\n\n\nθη διοικησάντων· ὧν ἐστὶ καὶ τὸ μὴ κτείνειν ἀλλή-\nλους ἀκρίτως."
    },
    "1.10": {
      "book": "1",
      "section": "10",
      "text": "τῶν δὲ λοιπῶν ζῴων εἰκότως οὐδὲν \nδιεκώλυσαν φθείρειν οἱ πρῶτοι διορίσαντες ἅ τε δεῖ\nποιεῖν ἡμᾶς καὶ ἃ μή· τὸ γὰρ συμφέρον ἐπὶ τούτων\n ἐκ τῆς ἐναντίας ἀπετελεῖτο πράξεως. οὐ γὰρ δυνατὸν\nἦν σώζεσθαι μὴ πειρωμένους ἀμύνεσθαι τοῦτο συν-\nτρεφομένους μετʼ ἀλλήλων. διαμνημονεύοντες δέ τι-\nνες τῶν τότε χαριεστάτων, ὡς αὐτοῦ τε ἀπέσχοντο\nτοῦ κτείνειν διὰ τὸ χρήσιμον πρὸς τὴν σωτηρίαν, τοῖς\n τε λοιποῖς ἐνεποίουν μνήμην τοῦ ἀποβαίνοντος ἐν ταῖς\nμετʼ ἀλλήλων συντροφίαις, ὅπως ἀπεχόμενοι τοῦ συγ-\nγενοῦς, διαφυλάττωσι τὴν κοινωνίαν, ἣσυνήργει πρὸς\nτὴν ἰδίαν ἑκάστου σωτηρίαν. οὐ μόνον δὲ χρήσιμον\nἦν τὸ χωρίζεσθαι μηδὲ λυμαντικὸν ποιεῖν μηδὲν τῶν\n ἐπὶ τὸν αὐτὸν τόπον συνειλεγμένων πρὸς τὸν τῶν ἀλ-\nλοφύλων ἐξορισμὸν ζῴων, ἀλλὰ καὶ πρὸς ἀνθρώπους\nτοὺς ἐπὶ βλάβῃ παραγιγνομένους. μέχρι μὲν οὖν τι-\nνὸς διὰ ταύτην ἀπείχοντο τοῦ συγγενοῦς, ὅσον ἐβάδι-\nζεν εἰς τὴν αὐτὴν κοινωνίαν τῶν ἀναγκαίων καὶ χρείας\n τινὰς παρείχετο πρὸς ἑκάτερον τῶν εἰρημένων· ἐλ-\nθόντος δὲ ἐπὶ πλέον τοῦ χρόνου καὶ τῆς διʼ ἀλλήλων\nγενέσεως μακρὰν προηκούσης, ἐξεωσμένων δὲ τῶν\nἀλλοφύλων ζῴων καὶ τῆς παρασπάσεως, ἐπιλογισμὸν\nἔλαβόν τινες τοῦ συμφέροντος ἐν ταῖς πρὸς ἀλλήλων\n τροφαῖς, οὐ μόνον ἄλογον μνήμην."
    },
    "1.11": {
      "book": "1",
      "section": "11",
      "text": "ὅθεν ἐπειράθησαν \nβεβαιοτέρως ἀνεῖρξαι τοὺς προχείρως φθείροντας ἀλ-\nλήλους καὶ τὴν βοήθειαν ἀσθενεστέραν κατασκευά-\nζοντας διὰ τὴν τοῦ παρεληλυθότος λήθην. πειρώμε-\nνοι δὴ τοῦτο δρᾶν τὰς ἔτι μενούσας καὶ νῦν κατὰ πό-\n λεις τε καὶ ἔθνη νομοθεσίας εἰσήνεγκαν, ἐπακολου-\nθήσαντος τοῦ πλήθους αὐτοῖς ἑκουσίως παρὰ τὸ μᾶλ-\nλον ἤδη τοῦ συμφέροντος ἐν τῇ μετʼ ἀλλήλων ἀθροίσει\n\n\nλαμβάνειν αἴσθησιν· ὁμοίως γὰρ εἰς τὴν ἀφοβίαν\nσυνήργει τό τε λυμαντικὸν πᾶν κτεινόμενον ἀφειδῶς\nκαὶ τὸ χρήσιμον πρὸς τὴν τοὺτου φθορὰν διατηρού-\nμενον. ὅθεν εἰκότως τὸ μὲν ἀπηγορεύθη, τὸ δὲ οὐκ\nἐκωλύθη τῶν εἰρημένων. ἐκεῖνο δὲ λέγειν οὐκ ἔστιν, \nὡς ἔνια τῶν ζῴων οὐ φθαρτικὰ τῆς ἀνθρωπίνης ὄντα\nφύσεως οὐδὲ καθʼ ἕτερον οὐδένα τρόπον λυμαινόμενα\nτοὺς βίους συγκεχώρηκεν ὁ νόμος ἀναιρεῖν ἡμῖν. οὐ-\nδὲν γάρ, ὡς εἰπεῖν, ἐστὶ τοιοῦτο τῶν ὑπὸ τοῦ νόμου\nσυγκεχωρημένων, ὅπερ οὐκ ἐώμενον λαμβάνειν τὴν \nὑπερβολὴν τῆς ἀφθονίας βλαπτικὸν γίγνοιτʼ ἂν ἡμῶν·\nἐν δὲ τῷ νῦν πλήθει διατηρούμενον χρείας παρέχεταί\nτινας εἰς τὸν βίον. καὶ γὰρ πρόβατον καὶ βοῦς καὶ πᾶν\nτὸ τοιοῦτο μετριάζον μὲν φέρει τινὰς πρὸς τὴν ἀναγ-\nκαίαν ἡμῖν διαγωγὴν ὠφελείας, εἰς πᾶσαν δὲ ἐκπεσὸν \nδαψίλειαν καὶ μακρὰν ὑπεροχὴν ἔχουσαν τῆς καθ-\nεστώσης λυμαίνοιτʼ ἄν τὸν βίον ἡμῶν, τὸ μὲν καὶ πρὸς\nἀλκὴν τρεπόμενον, ἅτε φύσεως εὐφυοῦς εἰς τοῦτο μετ-\nέχον, τὸ δὲ μόνον τὴν ἀνεθεἵσαν ἡμῖν ἐκ τῆς γῆς τρο-\nφὴν καταναλίσκον. διʼ ὅ καὶ παρὰ τὴν αἰτίαν ταύτην \nοὐδὲ τὰ τοιαῦτα τῶν ζῴων ἐκωλύθη φθείρειν, ἵνα τὸ\nσυμφέρον πρὸς τὴν χρείαν καταλείπηται πλῆθος καὶ\nτὸ ῥᾳδίως κρατεῖσθαι δυνησόμενον. οὐ γὰρ ὥσπερ\nἐπὶ λεόντων καὶ λύκων καὶ ἀπλῶς τῶν ἀγρίων προσα-\nγορευομένων ζῴων, ὁμοίως μικρῶν τε καὶ μεγάλων, \nοὐκ ἔστιν οὐδὲν λαβεῖν πλῆθος ὃ καταλειπόμενον\nἐπεκούφιζεν ἂν τὸν ἀναγκαῖον ἡμῶν βίον, οὕτω καὶ\nἐπὶ βοῶν καὶ ἕππων καὶ προβάτων ἔχει καὶ ἁπλῶς τῶν\nἡμέρων ὀνομαζομένων ζῴων. ὅθεν τὰ μὲν ἄρδην φθεί-\nρομεν,τῶν δὲ τὸ πλεῖον τῆς συμμετρίας ἀφαιροῦμεν."
    },
    "1.12": {
      "book": "1",
      "section": "12",
      "text": "διὰ παραπλησίους ταῖς εἰρημέναις αἰτίας καὶ τὰ\nπερὶ τὴν ἐδωδὴν διορισθῇναι τῶν ἐμψύχων νομιστέον\n\n\nὑππὸ τῶν ἐξ ἀρχῆς ταῦτα καταλαβόντων νόμῳ, ἐπὶ δὲ\nτῶν οὐκ ἐδωδίμων αἴτιον τὸ συμφέρον καὶ ἀσύμφο-\nρον· ὥστε τοὺς λέγοντας ὅτι πᾶν τὸ καλὸν καὶ δί-\nκαιον κατὰ τὰς ἰδίας ὑπολήψεις ἐστὶ περὶ τῶν νενο-\n μοθετημένων, ἠλιβάτου τινὸς γέμειν εὐηθείας. οὐ\nγάρ ἐστιν οὕτως ἔχον τοῦτο, ἀλλʼ ὅνπερ τρόπον καὶ\nἐπὶ τῶν λοιπῶν συμφερόντων, οἷον ὑγιεινῶν τε καὶ\nἑτέρων μυρίων εἰδῶν, ἀλλὰ διαμαρτάνουσιν ἐν πολ-\nλοῖς τῶν τε κοινῶν ὁμοίως καὶ τῶν ἰδίων. καὶ γὰρ τὰ\n παραπλησίως ἐφαρμόττοντα νομοθετήματα πᾶσιν οὐ\nκαθορῶσί τινες, ἀλλʼ οἱ μὲν τῶν ἀδιαφόρων δοξάζον-\nτες εἶναι παραλείπουσιν, οἱ δὲ τὴν ἐναντίαν δόξαν\nὑπὲρ αὐτῶν ἔχουσιν, καὶ τὰ μὴ καθόλου συμφέροντα\nπανταχοῦ τινὲς οἴονται συμφέρειν. ὅθεν διὰ τὴν αἰ-\n τίαν ταύτην ἀντέχονται τῶν οὐκ ἐφαρμοττόντων, εἰ\nκαὶ ἐπί τινων ἐξευρίσκουσι τά τε πρὸς αὐτοὺς λυσι-\nτελῆ καὶ τὰ κοινὴν ἔχοντα τὴν ὠφέλειαν· ὧν ἔστι καὶ\nτὰ περὶ τὰς ἐδωδὰς τῶν ἐμψύχων καὶ φθορὰς ἐν τοῖς\nπλείστοις τῶν ἐθνῶν διατεταγμένα διὰ τὸ τῆς χώρας\n ἴδιον, οἷς οὐκ ἀναγκαῖον ἐμμένειν ἡμῖν διὰ τὸ μηδὲ\nτὸν αὐτὸν οἰκεῖν τόπον. εἰ μὲν οὖν ἠδύναντο ποιή-\nσασθαί τινα συνθήκην ὥσπερ πρὸς ἀνθρώπους οὕτω\nκαὶ πρὸς τὰ λοιπὰ τῶν ζῴων ὑπὲρ τοῦ μὴ κτείνειν\nμηδὲ πρὸς ἡμῶν ἀκρίτως αὐτὰ κτείνεσθαι, καλῶς εἶχε\n μέχρι τούτου τὸ δίκαιον ἐξάγειν· ἐπιτεταμένον γὰρ\nἐγίγνετο πρὸς τὴν ἀσφάλειαν. ἐπειδὴ δὲ τῶν ἀμηχά-\nνων ἦν κοινωνῆσαι νόμου τὰ μὴ δεχόμενα τῶν ζῴων\nλόγον, διὰ μὲν τοῦ τοιούτου τρόπου τὸ συμφέρον\nοὐχ οἷόν τε κατασκευάσασθαι πρὸς τὴν ἀπὸ τῶν\n ἄλλων ἐμψύχων ἀσφάλειαν μᾶλλὸ περ ἢ τῶν ἀψύ-\nχων, ἐκ δὲ τοῦ τὴν ἐξουσίαν λαμβάνειν, ἣν νῦν\nἔχομεν εἰς τὸ κτείνειν αὐτά, μόνως ἔστι τὴν ἐνδεχο-\n\n\nμένην ἔχειν ἀσφάλειαν. τοιαῦτα μὲν καὶ τὰ τῶν Ἐπι-\nκουρείων."
    },
    "1.13": {
      "book": "1",
      "section": "13",
      "text": "λοιπὸν δὲ ὁ πολὺς καὶ δημώδης ἄνθρωπος ἃ λέ-\nγειν εἴωθεν παραθετέον. τοὺς γὰρ παλαιούς φασιν\nτῶν ἐμψύχων ἀποσχέσθαι οὐ διʼ εὐσέβειαν, διὰ δὲ τὸ \nμήπω εἰδέναι τὴν τοῦ πυρὸς χρῆσιν· ὡς δʼ ἔμαθον,\nτιμιώτατόν τε καὶ ἱερώτατον νομίσαι Ἑστίαν τε προσ-\nειπεῖν καὶ συνεστίους ἀπὸ τούτου γενέσθαι καὶ λοι-\nπὸν χρήσασθαι τοῖς ζῴοις. εἶναι μὲν γὰρ κατὰ φύσιν\nἀνθρώπῳ τὸ σαρκοφαγεῖν, παρὰ φύσιν δὲ τὸ ὠμοφα- \nγεῖν. πυρὸς οὖν εὑρεθέντος ἀπολαβεῖν τὸ κατὰ φύσιν\nδιʼ ἑψήσεως, προσεμένους τὰ κρέα. διʼ ἃ “ὠμοφάγοι”\nμὲν οἱ “θῶες” καὶ ἐν ὀνείδει τὸ “ὠμὸν βεβρώθοις\nΠρίαμον” καὶ “ὤμι” ἀποτεμνόμενον κρέα ἔδμεναι,ʼʼ ὡς\nἂν δὴ τοῖς ἀθέοις ἀποδεδομένης τῆς τῶν κρεῶν ὠμο- \nαγίας..... “κρεῶν πίνακας παρέθηκεν ἀείρας παν-\nτοίων.” τὸ μὲν οὖν πρῶτον οὐ προσεφέροντο τὰ ἔμ-\nψυχα· οὐ γὰρ ἦν ὠμοφάγον ζῷον ὁ ἄνθρωπος· ὡς δὲ\nἡ τοῦ πυρὸς εὑρέθη χρῆσις, πυρικμήτοις οὐ μόνον\nτοῖς κρέασιν, ἀλλὰ καὶ τοῖς ἄλλοις, ὡς εἰπεἴν, τοῖς \nπλείστοις βρωτοῖς ἐχρῶντο. ὅτι μὲν γὰρ οὐκ ὠμοφά-\nγον ὁ ἄνθρωπος δηλοῖ τινὰ ἔθνη ἰχθυοφάγα· τοὺς\nγὰρ ἰχθῦς ὀπτῶσιν, οἱ μὲν ἐπειδὰν αἱ πέτραι μάλιστα\nδιάπυροι γένωνται ὑπὸ τοῦ ἡλίου, οἱ δὲ καὶ ἐν ἄμμῶ.\nὅτι δὲ σαρκοφάγον, αὐτὸ τοῦτο δηλοῖ τὸ μηδὲν ἔθνος \nἀπέχεσθαι ἐμψύχων· καὶ οὐ κατὰ διαστροφὴν οἱ Ἕλ-\nληνες προσήκαντο, ἐπεὶ καὶ τοῖς βαρβάροις ταὐτόν\n ἐστιν ἔθος."
    },
    "1.14": {
      "book": "1",
      "section": "14",
      "text": "ὁ δὲ κελεύων μὴ ἐσθίειν καὶ ἄδικον ἡγού-\nμενος, οὐδὲ κτείνειν δίκαιον ἐρεῖ οὐδὲ ψυχὰς ἀφαι-\nρεῖσθαι. ἀλλὰ μὴρρ πρός γε τὰ θηρία πόλεμος ἡμῖν \nἔμφυτος ἅμα καὶ δίκαιος. τὰ μὲν γὰρ ἑκόντα ἐπιτί-\nθεται τοῖς ἀνθρώποις, ὥσπερ λύκοι καὶ λέοντες· τὰ δʼ\n\n\nοὐχ ἑκόντα, ὥσπερ οἱ ἔχεις· πατηθέντες γὰρ ἐνίοτε\nδάκνουσιν· καὶ τὰ μὲν τοῖς ἀνθρώποις ἐπιτίθεται, τὰ\nδὲ τοὺς καρποὺς φθείρει· ὑπὲρ ὧν πάντων μέτιμεν\nταῦτα, καὶ τὰ κατάρξαντα θηρία κτείνομεν καὶ τὰ μὴ\nκατάρξαντα, ὡς μή τι πρὸς αὐτῶν πάθωμεν. οὐκ ἔστιν\nγὰρ ὅστις ἰδὼν ὄφιν οὐκ ἔκτεινε δυνάμενος, ὡς μήτʼ\nαὐτὸς δηχθείη μήτʼ ἄλλος ἀπλῶς ἄνθρωπος· οὐ γὰρ\nμόνον ἐστὶ μῖσος κατὰ τῶν κτεινομένων, ἀλλὰ καὶ\nστοργὴ πρὸς ἄνθρωπον ἀνθρώπου. δικαίου δʼ ὄντος\nτοῦ πρὸς τὰ θηρία πολέμου, πολλῶν ἀπεχόμεθα τῶν\nσυνανθρωπούντων. ὅθεν οἱ Ἕλληνες οὔτε κυνοφα-\nγοῦσιν, οὔθʼ ἵππους ἐσθίουσιν οὔτʼ ὄνους· ὗς μέντοι\nἐσθίουσιν, ὡς ταὐτοῦ γένους τοῖς ἀγρίοις τὸ ἥμερον·\nὡσαύτως τε τοὺς ὄρνιθας. οὐδὲ γάρ ἐστι χρήσιμον\nπρὸς ἄλλο τι ὗς ἢ πρὸς βρῶσιν. Φοίνικες δὲ καὶ Ἰου-\nδαῖοι ἀπέσχοντο, ὅτι οὐδʼ ὅλως ἐν τοῖς τόποις ἐφύετο·\nἐπεὶ οὐδὲ νῦν ἐν Αἰθιοπίᾳ φασὶν ὁρᾶσθαι τὸ ζῷον\nτοῦτο. ὡς οὖν κάμηλον ἢ ἐλέφαντα Ἐλλήνων οὐδεὶς\nθεοῖς ἔθυσε, παρʼ ὅσον οὐδʼ ἤνεγκεν ἡ Ἑλλὰς ταῦτα\n τὰ ζῷα, οὕτως οὐδʼ ἐν Κύπρῳ ἢ Φοινίκῃ θεοῖς προσ-\nήχθη τὸ ζῷον τοῦτο, παρʼ ὅσον οὐκ ἦν ἐντόπιον· οὐδὲ\nΑἰγύπτιοι θεοἵς θύουσιν ὗν παρὰ τὴν αὐτὴν αἰτίαν.\nτὸ δʼ ὅλως ἀπέχεσθαι τοῦ ζῴου τινὰς ὅμοιόν ἐστιν τῷ\nμηδʼ ἄν ἡμᾶς ἐθελῆσαι καμήλεια ἐσθίειν."
    },
    "1.15": {
      "book": "1",
      "section": "15",
      "text": "διὰ τί δʼ \n ἂν τις καὶ ἀπόσχοιτο τῶν ἐμψύχων; ἆρά γε τὴν ψυχὴν\nχείρω ποιεῖ ἢ τὸ σῶμα; δῆλον δʼ ἐστὶν ὡς οὐδέτερον.\nτὰ γὰρ σαρκοφαγοῦντα ζῷα συνετώτερα τῶν ἄλλων.\nθηρευτικὰ γοῦν ἐστὶ καὶ τέχνην ἔχει ταύτην, ἀφʼ ἧς\nπεριποιεῖται τὸν βίον, ἰσχύν τε καὶ ἀλκὴν κέκτηται,\n ὥσπερ λέοντες καὶ λύκοι· ὥσθʼ ἡ κρεοφαγία οὔτε τὴν\nψυχὴν οὔτε τὸ σῶμα λυμαίνεται. δῆλον δʼ ἐστὶ κἀκ\nτοῦ τοὺς ἀθλητὰς τὰ σώματα κρείσσω τῇ κρεοφαγίᾳ\n\n\nπαρέχειν, κἀκ τῶν ἰατρῶν, οἵ τὰ ἐκ τῆς ἀρρωστίας\nσώματα ἀναλαμβάνουσι ταῖς κρεοφαγίαις. τοῦ δὲ μὴ\nὑγιῶς δοξάσαι τὸν Πυθαγόραν σημεῖον οὐ μικρόν·\nτῶν γὰρ σοφῶν ἀνδρῶν οὐδεὶς ἐπείσθη, οὔτε τῶν\nἑπτὰ οὔτε τῶν ὕστερον γενομένων φυσικῶν, ἀλλʼ οὐδʼ \n ὁ σοφώτατος Σωκράτης οὐδʼ οἱ ἀπὸ Σωκράτους."
    },
    "1.16": {
      "book": "1",
      "section": "16",
      "text": "φέρε\nδὲ καὶ πεισθῆναι πάντας ἀνθρώπους τῷ δόγματι.\nτίνα τοίνυν ἡ ἐπιγονὴ τῶν ζῴων ἔξει μοῖραν; ὗς μὲν\nγὰρ ὅσα τίκτει καὶ λαγὼς οὐδένα λανθάνει. πρόσθες\nδὲ καὶ τἄλλα ζῷα πάνθʼ ἀπλῶς. πόθεν οὖν τούτοις ἡ \nνομή, καὶ τί πείσονται οἱ γεωργοί; καὶ γὰρ φθειρο-\nμένων τῶν καρπῶν τοὺς φθείροντας οὐκ ἀποκτείνου-\nσιν, ἡ γῆ τε τὸ πλῆθος οὐκ οἴσει τῶν ζῴων, τό τε θνή-\nσκοντα ἐκ τῆς σηπεδόνος φθορὰν ἐμποιήσει, λιμοῦ τε\nκατασχόντος οὐκ ἔσται καταφυγή. θάλασσα μὲν γὰρ \nκαὶ ποτσμοὶ καὶ λίμιναι ἰχθύων πεπλήσονται, ὁ δὲ ἀὴρ\n ὀρνίθων, ἡ δὲ γῆ πλήρης ἑρπετῶν παντοίων."
    },
    "1.17": {
      "book": "1",
      "section": "17",
      "text": "πόσοι\nδὲ πρὸς θεραπείαν ἐμποδισθήσονται ἀπεχόμενοι τῶν\nζῴων; τοὺς γοῦν τῶν ὄψεων ἀποτυφλουμένους ἔστιν\nἰδεῖν ἔχεως βρώσει τηρήσαντας ὅρασιν. Κρατεροῦ τοῦ \nἰατροῦ οἰκέτης ξένῳ περιπεσὼν νοσήματι, τῶν σαρκῶν\nἀπόστασιν λαβουσῶν ἐκ τῶν ὀστῶν, τοῖς μὲν φαρμά-\nκοις ὠφέλητο οὐδέν· ἰχθύος δὲ τρόπῳ ἔχει σκευα-\nσθέντι καὶ βρωθέντι διεσώθη, τῆς σαρκὸς συγκολλη-\nθείσης. πολλὰ δὲ καὶ ἄλλα ζῷα θεραπεύει προσενε- \nχθέντα καὶ τῶν ζῴων ἕν ἕκαστον μέρος. ὅ δὴ πάντα\n παραιρεῖται ὁ παραιτούμενος τὰ ἔμψυχα."
    },
    "1.18": {
      "book": "1",
      "section": "18",
      "text": "εἰ δέ, ὡς\nφασί, καὶ τὰ φυτὰ ψυχὴν ἔχει, ποῖος ἄν εἴη ὁ βίος,\nμήτε ζῴων μήτε φυτῶν ἡμῶν ἀποτεμνόντων; εἴπερ\nδὲ μὴ ἀσεβεῖ ὁ τὰ φυτὰ κατακόπτων, οὐδʼ ὁ τὰ ζῷα."
    },
    "1.19": {
      "book": "1",
      "section": "19",
      "text": "ἀλλʼ οὐ χρῆναι φήσει τις κτείνειν τὸ ὁμόφυλον, εἴ γε\nὁμοούσιοι αἱ τῶν ζῴων ψυχαὶ ταῖς ἡμετέραις. ἀλλʼ εἰ\n\n\nμὲν ἑκούσας τις εἰσκρίνεσθαι τὰς ψυχὰς δίδωσι, νεό-\nτητος ἐρώσας ἄν τις φαίη εἰσκρίνεσθαι [ἐν γὰρ ταύτῃ\nπάντων ἀπόλαυσις]. διὰ τί οὖν οὐκ εἰς ἀνθρώπου\nπάλιν εἰσεδύοντο φύσιν; εἰ δὲ ἑκούσας μὲν καὶ νεό-\n τητος ἔρωτι, διὰ δὲπαντὸς εἴδους ζῴων, κεχαρισμένον\nἄν εἴη αὐταῖς τὸ ἀναιρεῖσθαι. ἡ γὰρ ἐπάνοδος ταχίων\nἐπὶ τὸν ἄνθρωπον, τά τε σώματα ἐσθιόμενα λύπην\nοὐκ ἂν ἐντίκτοι ταῖς ψυχαῖς ὡς ἄν ἀπηλλαγμέναις αὐ-\nτῶν, ἔρως δʼ ἂν αὐταῖς εἴη ἐν ἀνθρώπου φύσει γενέ-\n σθαι, ὥσθʼ ὅσον ἂν λυποῖντο ἐκλείπουσαι τὸ ἀνθρώ-\nπινον, ἐπὶ τοσοῦτο χαίροιεν ἀπολείπουσαι τὰ ἄλλα\nσώματα. ταχίων γὰρ ἡ ἐπὶ τὸν ἂνθρωπον ἐπάνοδος,\nὅς τῶν ἀλόγων δεσπόζει πάντων ὡς ὁ θεὸς ἀνθρώ-\nπων. αἰτία τοίνυν ἱκανὴ ἀναιρεῖν τὰ ἂλογα ζῷα, ἐφʼ\n ὅσον ἀδικεῖ κτείνοντα τοὺς ἀνθρώπους. εἰ δʼ εἰσὶν\nαἱμὲν τῶν ἀνθρώπων ἀθάνατοι ψυχαί, αἱ δὲ τῶν ἀλό-\nγων θνηταί, οὐκ ἀδικοῦμεν οἱ ἄνθρωποι τὰ ἄλογα\nκτείνοντες, ὥσπερ ὠφελοῦμεν, εἴπερ εἰσὶν ἀθάνατοι,\nκτείνοντες· εἰς ἐπάνοδον γὰρ τῆς ἀνθρωπἴνης φύσεως\n τοῦτο δρῶμεν."
    },
    "1.20": {
      "book": "1",
      "section": "20",
      "text": "εἰ δʼ ἀμύνομεν, οὐκ ἀδικοῦμεν, ἀλλʼ \nἀδικοῦντα μετερχόμεθα. ὥστʼ εἰ μὲ νἀθάνατοι αἱ ψυ-\nχαί, κτείνοντες ὠφελοῦμεν· εἰ δὲ αἰ τῶν ἀλόγων θνη-\nταί, κτείνοντες οὐδὲν ἀσεβὲς πράττομεν. εἰ δὲ καὶ\nἀμύνομεν, πῶς οὐκ ἐν δίκῃ πράττομεν; ὄφιν μὲν οὖν\n καὶ σκορπίον, κἄν μὴ ἐπίωσιν ἡμῖν, κτείνομεν, ἵνα\nμηδʼ ἄλλος πρὸς αὐτῶν τι πάθῃ, τῷ κοινῷ γένει τῶν\nἀνθρώπων ἀμύνοντες· ἐπιχειροῦντα δὲ τοῖς ἀνθρώ-\nποις ἢ τοῖς συνανθρωποῦσιν ἢ τοῖς καρποῖς, πῶς οὐκ\nἂν δικαίως κτείνοιμεν;"
    },
    "1.21": {
      "book": "1",
      "section": "21",
      "text": "εἰ δʼ ἅπαξ ἀδικίαν τις ταύτην \n ἡγεῖται, μήτε γάλακτι χρήσθω μήτʼ ἐρίῳ μήτε ὠοῖς,\nμήτε μέλιτι. ὡς γὰρ ἄνθρωπον ἀδικεῖς ἀφαιρούμενος\nτὴν ἐσθῆτα, οὕτως καὶ τὴν ὄιν πέξας· ἐσθὴς γὰρ αὕτη\n\n\nτοῦ προβάτου· καὶ τὸ γάλα οὐ σοὶ γέγονεν, ἀλλὰ τοῖς\nἀποκυηθεῖσι τέκνοις· ἥ τε μέλισσα ταύτην αὑτῇ τρο-\nφὴν συνελέξατο, ἣν ἀφελόμενος ἡδονὴν σαυτῷ κατε-\nσκεύασας. καὶ τὸν τῶν Αἰγυπτίων λόγον σεσίγηκα,\nὅτι καὶ τῶν φυτῶν ἀδικοῦμεν ἁπτόμενοι. εἰ δὲ ταῦθʼ \nἡμῶν χάριν γέγονεν, καὶ ἡ μέλισσα ἡμῖν δουλεύουσα\nτὸ μέλι ἐργάζεται καὶ τὸ ἔριον ἐπιφύεται τῶν προβά-\n των, ὅ ἡμῖν κόσμος καὶ ἀλέα."
    },
    "1.22": {
      "book": "1",
      "section": "22",
      "text": "αὐτοῖς δὲ τοῖς θεοῖς εἰς\nεὐσέβειαν συντελοῦντες ζῷα θύομεν· καὶ αὐτῶν ὁ\nμὲν Ἀπόλλων λυκοκτόνος, ἡ δὲ Ἄρτεμις θηροκτόνος· \nἐπεὶ καὶ οἱ ἡμίθεοι καὶ οἱ ἥρωες πάντες καὶ γένει καὶ\nἀρετῇ ἡμῶν προύχοντες ἐδοκίμασαν τὴν τῶν ἐμψύ-\nχων προσφοράν, ὥστε καὶ θεοῖς θύειν δωδεκῇδας καὶ\nἑκατόμβας. ὁ δὲ Ἡρακλῆς ἔν τε τοῖς ἄλλοις καὶ ἐπὶ\n τούτῳ ὑμνεῖται, ὅτι βουφάγος ἦν."
    },
    "1.23": {
      "book": "1",
      "section": "23",
      "text": "τὸ δὲ λέγειν ὅτι \nπόρρωθεν Πυθαγόρας ἠσφαλίζετο τῆς ἀλληλοφαγίας\nἀποκρουόμενος τοὺς ἀνθρώπους, εὔηθες. εἰ μὲν γὰρ\nοἱ κατὰ Πυθαγόραν πάντες ἄνθρωποι ἀλλήλους\nἤσθιον, ληρώδης ὁ καὶ τῶν ἄλλων ζῴων ἀποσπῶν\nτοὺς ἀνθρώπους, ἵνα τῆς ἀλληλοφαγίας ἀποστήσῃ. \nδιὰ τούτου γὰρ ἔμελλε μᾶλλον αὐτοὺς προτρέψεσθαι,\nἀποφαίνων ὡς ἴσον ἐστὶν ἀλλήλους ἐσθίειν καὶ ὑῶν\nτε καὶ βοῶν σάρκας ἐμφορεῖσθαι. εἰ δὲ μὴ ἦν ἀλληλο-\nφαγία τότε, τί ἔδει τούτου τοῦ δόγματος; εἰ δʼ ἑαυτῷ\nκαὶ τοῖς ἑταίροις τὸν νόμον ἐτίθει, αἰσχρὰ ἡ ὑπόθε- \nσις· ἀλληλοφάγους γὰρ ἀποδείκνυσι τοὺς Πυθαγόρᾳ\n συμβιώσαντας."
    },
    "1.24": {
      "book": "1",
      "section": "24",
      "text": "τοὐναντίον δὲ συμβήσεσθαι ὧν οὗτος\nἐστοχάζετο. εἰ γὰρ ἀποστησόμεθα τῶν ἐμψύχων, οὐ\nμόνονπλούτου τοῦ τοιούτου καὶ ἡδονῆς ἀπολειψόμεθα,\n. ἀλλὰ καὶ τὰς ἀρούρας ἀπολοῦμεν φθειρομένας ὑπὸ\nτῶν θηρίων, ὑπό τε ὄφεων καταλήψεται πᾶσα ἡ γῆ\nαὶ κτῶν πετεινῶν, ὥστε καὶ τοὺς ἀρότους χαλεπῶς\n\n\nγίγνεσθαι καὶ τὰ σπαρέντα εὐθύς τε ὑπὸ τῶν ὀρνίθων\nἀναλέγεσθαι καὶ τὰ τελεωθέντα ὑπὸ τῶν τετραπόδων\nἅπαντα ἀναλίσκεσθαι. τοσαύτης δὲ ἀπορίας βρωτῶν\nγιγνομένης, ἀνάγκη πικρὰ καταλήψεται ἐπʼ ἀλλήλους\n τραπέσθαι."
    },
    "1.25": {
      "book": "1",
      "section": "25",
      "text": "καὶ μὴν καὶ οἱ θεοὶ συντάξεις τε πολλοῖς \nθεραπείας ἕνεκα δεδώκασιν τὰς ἐκ θηρίων, καὶ πλή-\nρης γε ἡ ἱστορία, ὡς αὐτοὶ προσέταξάν τισι καὶ θύειν\nαὐτοῖς καὶ προσφέρεσθαι τῶν τυθέντων. ἐν δὲ τῇ\nκαθόδῳ τῶν Ἡρακλειδῶν οἱ ἐπὶ τὴν Δακεδαίμονα\n στρατεύοντες μετʼ Εὐρυσθένους καὶ Προκλέους ἐν\nἀπορίᾳ τῶν ἀναγκαίων ὄφεις ἔφαγον, οὓς ἔδωκεν ἡ\nγῆ τότε τροφὴν τῷ στρατοπέδῳ. ἄλλῳ δὲ στρατῷ\nπεινῶντι κατὰ τὴν Διβύην ἐνέπεσε νέφος ἀκρίδων.\nἐν τοῖς Γαδείροις καὶ τόδε συνέτυχε. Βόγος ἦν βασι-\n λεὺς Μαυρουσίων ὁ ἐν Μεθώνῃ σφαγεὶς ὑπʼ Ἀγρίπ-\nπα· οὗτος ἐπεχείρησε τῷ Ἡρακλείῳ πλουσιωτάτῳ ὄντι\nἱερῷ. ἔστι δὲ νόμος τοῖς ἱερεῦσιν ὁσημέραι τὸν βω-\nμὸν αἱμάσσειν. τοῦτο δὲ ὅτι οὐ γνώμῃ γίγνεται ἀν-\nθρώπων, ἀλλὰ κατὰ θεόν, ὁ τότε καιρὸς ἀπέδειξε. τῆς\n γὰρ πολιορκίας ἐγχρονιζομένης ἐπέλιπε τὰ ἱερεῖα. ὁ.\nδὲ ἱερεὺς ἐν ἀπορίᾳ γενόμενος ὄνειρον ὁρᾷ τοιόνδε.\nἐδόκει ἑστάναι μέσος τῶν στηλῶν τῶν Ἡρακλείων,\nἔπειτʼ ἄντικρυς τοῦ βωμοῦ ὁρᾶν ὄρνιν καθεζόμενον\nκαὶ πειρώμενον ἐφίπτασθαι· ἐπιπτάντα δὲ εἰς τὰς\n χεῖρας ἐλθεῖν αὐτοῦ· ᾧ δὴ καὶ τὸν βωμὸν αἱμάξαι.\nτοῦτʼ ἰδὼν ἅμʼ ἡμέρᾳ ἐξαναστὰς ἐπὶ τὸν βωμὸν ἦλθεν\nκαὶ ὥσπερ ἐν τῷ ὀνείρῳ στὰς ἐπὶ τοῦ πύργου ἀποβλέ-\nπει· ὁρᾷ τε τὸν ὄρνιν ἐκεῖνον οἷον ἐν τοῖς ὕπνοις,\nἐλπίσας τε ἐκβαίνειν τοὐνύπνιον ἔστη. καταπτὰς δʼ\n ὁ ὄρνις ἐπὶ τοῦ βωμοῦ ἐκαθέζετο, εἰς τὰς χεῖράς θʼ\nαὑτὸν ἔδωκε τοῦ ἀρχιερέως, καὶ οὕτως ἱερεύθη καὶ ὁ\nβωμὸς ᾑμάχθη. τούτου δʼ ἐστὶν ἐνδοξότερον τὸ γεγο-\n\n\nνὸς ἐν Κυζίκῳ. πολιορκοῦντος γὰρ αὐτὴν Μιθραδά-\nτου ἡ τῆς Περσεφόνης ἑορτὴ ἐπέστη, ἐν ᾗ βοῦν χρὴ\nθῦσαι. αἱ δʼ ἱεραὶ ἀγέλαι ἐνέμοντο τῆς πόλεως ἄντι-\nκρυς, ἐξ ὧν ἔδει τὸ ἱερεῖον γενέσθαι, ἤδη δὲ ἦν καὶ\nτὸ σημεῖον ἐπικείμενον. τῆς δʼ ὥρας αἰτούσης ἡ βοῦς \nἐμυκήσατο διενήξατό τε τὸν πόρον· ὥς τε ἀνέῳξαν\nτὴν πύλην οἱ φύλακες, ἡ δὲ δρόμῳ διῇξε κἀπὶ τοῦ\nβωμοῦ παρέστη, τῇ θεῷ τε ἐτελέσθη τὸ θῦμα. οὐκ\nἀπεικότως ἄρα εὐσεβέστατον εἶναι νομίζουσι τὸ πλεῖ-\nστα θῦσαι, εἴπερ ἀρεστὸν θεοῖς φαίνεται τὸ θύειν."
    },
    "1.26": {
      "book": "1",
      "section": "26",
      "text": "ποία δὲ ἄν τις γένοιτο πόλις, εἰ πόντες οἱ πολῖται ταύ-\nτην ἔχοιεν τὴν γνώμην; πῶς γὰρ ἄν ἀμύναιντο πολε-\nμίους ἐπὶ σφᾶς ἰόντας, τὴν μεγίστην ποιούμενοι φυ-\nλακὴν μή τινα αὐτῶν ἀποκτείνωσιν; παραχρῆμα τοί-\nνυν ἀνάστατοι γίγνοιντʼ ἄν· ἄλλα δʼ ὅσα δυσχερῆ \nσυμβαίνειν ἀνάγκη, μακρὸν ἄν ἔργον εἴη λέγειν. ὅτι\nδὲ οὐκ ἀσεβὲς τὸ κτείνειν καὶ ἐσθίειν, δηλοῖ τὸ καὶ\nαὐτὸν τὸν Πυθαγόραν, τῶν μὲν πάλαι διδόντων γάλα\nπίνειν τοῖς ἀθλοῦσι καὶ τυροὺς δὲ ἐσθίειν ὕδατι βε-\n. βρεγμένους, τῶν δὲ μετʼ ἐκείνους ταύτην μὲν ἀποδο- \nκιμασάντων τὴν δίαιταν, διὰ δὲ τῶν ξηρῶν σύκων\nτὴν τροφὴν ποιουμένωντοῖς ἀθληταῖς, πρῶτον περιε-\nλόντα τὴν ἀρχαίαν κρέα διδόναι τοῖς γυμναζομένοις\nκαὶ πολὺ διαφέρουσαν πρὸς ἰσχὺν εὑρεῖν δύναμιν.\nἱστοροῦσι δέ τινες καὶ αὐτοὺς ἅπτεσθαι τῶν ἐμψύχων \nτοὺς Πυθαγορείους, ὅτε θύοιεν θεοῖς. τοιαῦτα μὲν καὶ τὰ παρὰ Κλωδίῳ καὶ Ἡρακλείδῃ\nτῷ Ποντικῷ Ἑρμάχῳ τε τῷ Ἐπικουρείῳ καὶ τοῖς ἀπὸ\nτῆς στοᾶς καὶ τοῦ περιπάτου, ἐν οἷς καὶ τὰ ὑμέτερα,\nὅσα ἡμῖν ἀπηγγέλθη, περιείληπται. μέλλοντες δὲ πρός \nτε ταύτας καὶ τὰς τῶν πολλῶν ὑπολήψεις ἀντιλέγειν\nεἰκότως ἄν προλέγοιμεν ταῦτα."
    },
    "1.27": {
      "book": "1",
      "section": "27",
      "text": "πρῶτον μὲν τοίνυν ἰστέον ὡς οὐ παντὶ τῷ βίῳ \nτῶν ἀνθρώπων ὁ λόγος μου τὴν παραίνεσιν οἴσει· οὔτε\nγὰρ τοῖς τὰς βαναύσους τέχνας μετερχομένοις, οὔτʼ\nἀθληταῖς σωμάτων, οὐ στρατιώταις, οὐ ναύταις, οὐ\n ῥήτορσιν, οὐ τοῖς τὸν πραγματικὸν βίον ἐπανελομέ-\nνοις· ἀνθρώπῳ δὲ λελογισμένῳ, τίς τ’ ἔστι καὶ πόθεν\nἐλήλυθεν ποῖ τε σπεύδειν ὀφείλει, τά τε περὶ τροφὴν\nκἀν τοῖς ἄλλοις καθήκουσιν ἐξηλλαγμένα τῶν κατὰ\nτοὺς ἄλλους βίους ὑποτιθεμένῳ. οὐδὲν ἄρα πρὸς τοὺς\n ἄλλους ἢ τοιούτους γρύξαιμεν ἄν· οὐδὲ γὰρ ἐν τῷ κοι-\nνῷ τούτῳ βίῳ ἡ αὐτὴ δήπου παραίνεσις τῷ τε καθεύ-\nδοντι καὶ εἰ τύχοι τοῦτο διὰ βίου σπουδάζοντι τά\nτε ὑπνωτικὰ πανταχόθεν παρασκευασαμένῳ, καὶ τῷ\nπροθυμουμένῳ μὲν τὸν ὕπνον ἀποκρούειν, πᾶν δὲ τὸ\n περὶ αὑτὸν πρὸς ἀγρυπνίαν συντάξαντι. ἀλλὰ τῷ μὲν\nἀνάγκη καὶ μέθην καὶ κραιπάλην καὶ πλησμονὴν ὑπο-\nτίθεσθαι, σκοτεινόν τε οἶκον καὶ στρωμνὴν μαλακὴν\nεὐρεῖάν τε καὶ πίειραν, ὡς φασὶν οἱ ποιηταί, παραι-\nνεῖν ἐκλέγεσθαι, καὶ πᾶν καρωτικὸν ἀργίας τε καὶ\n λήθης ποιητικόν, εἴτε ὀσφραντὸν εἴτʼ ἐπίχριστον εἴτε\nποτὸν ἢ βρωτὸν προσάγειν φάρμακον· τῷ δὲ νηφά-\nλιον μὲν καὶ ἄοινον τὸ ποτόν, λεπτὸν δὲ τὸ σιτίον καὶ\nἐγγὺς τεῖνον ἀποσιτίας, φωτεινὸν δὲ τὸν οἶκον καὶ\nἀέρος λεπτοῦ καὶ πνεύματος μέτοχον, φροντίδων δὲ\n καὶ μερίμνης ἀνακίνησιν σύντονον ποιεῖσθαι, κοὶ τὴν\nκοίτην λιτήν τε καὶ ξηρὰν παρασκευάζειν. εἰ μὲν γὰρ\nπρὸς τοῦτο πεφύκαμεν, λέγω δὲ τὸ διαγρυπνεῖν, ὡς\nἔνι μάλιστα ὀλίγον τι διδόντες τῷ ὕπνῳ, καθʼ ὅσον\nοὐκ ἐν χώρῳ ἐσμὲν τῷ τῶν διʼ αἰῶνος ἀγρύπνων, ἢ\n οὐδὲ πρὸς τὸ καθεύδειν συνέστημεν, ἄλλος ἂν εἴη\nλόγος καὶ μακρῶν δεόμενος ἀποδείξεων."
    },
    "1.28": {
      "book": "1",
      "section": "28",
      "text": "τῷ δὲ ἅπαξ \nτὸ γοήτευμα τῆς ἐνταῦθʼ ἡμῶν διατριβῆς καὶ τοῦ\n\n\nοἴκου, ἐν ᾧ διάγομεν, ὑποπτεύσαντι τό τε αὑτοῦ ἄγρυ-\nπνον φύσει κατιδόντι καὶ τὸ ὑπνοποιὸν τοῦ χώρου, ἐν\nᾧ διατρίβει, φωράσαντι, τούτῳ διαλεγόμενοι τὴν ἀκό-\nλουθον τῇ τε ὑποψίᾳ τοῦ χώρου καὶ τῇ αὑτοῦ γνώσει\nτροφὴν παραδίδομεν, τοὺς καθεύδοντας ἐᾶν παρειμέ- \nνους ἐν τοῖς σφῶν δεμνίοις παρακελευόμενοι, εὐλα-\nβούμενοι μὴ ὥσπερ ὀφθαλμίας οἱ εἰς τοὺς ὀφθαλμιῶν-\nτας ἐμβλέποντες ἢ χάσμης οἱ συνόντες τοῖς χασμωμέ-\nνοις, οὕτως νυσταγμῶν ἐμπλησθῶμεν καὶ ὕπνου, ψυγ-\nμοῦ τε πλήρους ὄντος τοῦ τόπου, ἐν ᾧ διατρίβομεν, \nἐπιτηδείως τε ἔχοντος ὀφθαλμοὺς ῥευματίζειν, ἅτε\nκαὶ λιμνώδους ὄντος, καὶ πρὸς καρηβαρίαν καὶ λήθην\nπάντας τῶν ἐν αὐτῷ καθελκουσῶν ἀναθυμιάσεων. εἰ\nμὲν οὖν καὶ οἱ νομοθέται τὰ κατὰ τοὺς νόμους διέ-\nταξαν ταῖς πόλεσι πρὸς τὸν θεωρητικὸν ἀνάγοντες \nβίον καὶ ζωὴν τὴν κατὰ νοῦν, χρῆν δήπου πειθομένους\nἐκείνοις κοὶ τὰς περὶ τῶν τροφῶν προσίεσθαι συγχω-\nρήσεις. εἰ δὲ οὗτοι μὲν πρὸς τὸν κατὰ φύσιν λεγόμε-\nνον μέσον βίον ἀφορῶντες, καὶ ἃ πρόσοιντʼ ἂν καὶ οἱ\nπολλοί, οἷς τὰ ἐκτὸς ἀγαθὰ ἢ κακὰ καὶ τὰ τοῦ σώμα- \nτος ὡσαύτως ὑπείληπται, νομοθετοῦσιν, τί τις ἂν τὸν\nτούτων παραφέρων νόμον ἀνατρέποι βίον νόμου μὲν\nπαντὸς γραπτοῦ καὶ πρὸς τοὺς πολλοὺς κειμένου\nκρείττονα, τὸν δὲ ἄγραφον καὶ θεῖον μάλιστα διώ-\n κοντα; ἔχει γὰρ οὕτως."
    },
    "1.29": {
      "book": "1",
      "section": "29",
      "text": "οὐκ ἔστιν ἡ εὐδαιμονικὴ ἡμῖν \nθεωρία λόγων ἄθροισις καὶ μαθημάτων πλῆθος, ὡς\nἄν τις οἰηθείη, συνισταμένη κατὰ τοῦτο, οὐδʼ ἐν τῷ\nποσῷ τῶν λόγων λαμβάνει τὴν ἐπίδοσιν· οὕτω γὰρ\nοὐδὲν ἄν ἐκώλυεν τοὺς πᾶν μάθημα συνάγοντας εἶναι\nεὐδαίμονας. νῦν δʼ οὐχ ὅπως πᾶν μάθημα συμπλη- \nροῖ τὴν θεωρίαν, ἀλλʼ οὐδὲ τὰ περὶ τῶν ὄντως ὄντων,\nἐὰν μὴ προσῇ καὶ ἡ κατ᾿ αὐτὰ φυσίωσις καὶ ζωή. τριῶν\n\n\nγάρ, φασίν, ὡς καθʼ ἕκαστον σκοπὸν τελῶν ὄντων,\nἡμῖν τοῦ τυχεῖν τῆς τοῦ ὄντος θεωρίας τὸ τέλος, τῆς\nτεύξεως τελούσης τὴν κατὰ δύναμιν τὴν ἡμετέραν\nσύμφυσιν τῷ θεωροῦντι καὶ θεωρουμένῳ· οὐ γὰρ\nεἰς ἄλλο, ἀλλʼ εἰς τὸν ὄντως αὐτὸν ἡ ἀναδρομή· οὐδὲ\nπρὸς ἄλλο, ἀλλὰ πρὸς τὸν ὄντως αὐτὸν ἡ σύμφυσις.\nαὐτὸς δὲ ὄντως ὁ νοῦς, ὥστε καὶ τὸ τέλος τὸ ζῆν κατὰ\nνοῦν. καὶ πρὸς τοῦτο καὶ οἱ λόγοι καὶ τὰ μαθήματα\nτὰ ἔξωθεν, καθαρτικὸν ἐπέχοντα τρόπον ἡμῶν, οὐ\n συμπληρωτικὸν τῆς εὐδαιμονίας. ὅθεν εἰ μὲν ἐν λό-\nγων ἀναλήψει ἀφώριστο τὸ εὔδαιμον, οἷόν τʼ ἦν ὀλι-\nγωροῦντας καὶ τροφῶν καὶ ποιῶν ἔργων τυγχάνειν\nτοῦ τέλους. ἐπεὶ δὲ ζωὴν δεῖ ἀντὶ ζωῆς ἀλλάξασθαι\nτῆς νῦν διὰ λόγων καὶ ἔργων καθαρθέντας, φέρε\n ποῖοι λόγοι καὶ τίνα ἔργα εἰς ταύτην ἡμᾶς καθίστησι\nσκεψώμεθα."
    },
    "1.30": {
      "book": "1",
      "section": "30",
      "text": "ἆρʼ οὖν οὐ τὰ μὲν χωρίζοντα ἀπὸ τῶν \nαἰσθητῶν καὶ τῶν κατʼ αὐτὰ παθῶν, ἀνάγοντα δὲ\nπρὸς νοερὰν καὶ ἀφάνταστον ἀπαθῆ τε ζωὴν καθʼ\nὅσον οἷόν τε, ταῦτα ἄν εἴη· τὰ δʼ ἐναντία ἀλλότρια\n καὶ ἀποβολῆς ἄξια; καὶ μᾶλλον ὅσῳ τοῦ μὲν ἀφίστη-\nσιν, πρὸς ὅ δὲ κατασπᾷ, οἶμαι ἀκόλουθον εἶναι συγ-\nχωρεῖν. ἐοίκαμεν γὰρ τοῖς εἰς ἀλλόφυλον ἔθνος ἢ\nἑκοῦσιν ἀπεληλυθόσι καὶ μὴ μόνον τῶν οἰκείων ἐξ-\nορίστοις, ἀλλὰ καὶ ἐκ τῆς ξένης ἐμπλησθεῖσι παθῶν\n τε καὶ ἐθῶν καὶ νομίμων ἐκφύλων καὶ πρὸς ταῦτα\nῥοπὴν ἐσχηκόσιν. ὅνπερ οὖν τρόπον ὁ ἐκεῖθεν εἰς τὰ\nοἰκεῖα μέλλων ἐπανήκειν οὐ μόνον προθυμεῖται ὁδεύ-\nειν, ἀλλὰ καί, ἵνα παραδεχθῇ, μελετᾷ μὲν ἀποτίθε-\nσθαι πᾶν εἴ τι προσέλαβεν ἀλλόφυλον, ἐπαναμιμνή-\n σκει δʼ ἑαυτὸν ὧν ἔχων ἐπελάθετο, ὧν ἄνευ παρα-\nδεχθῆναι οὐχ οἷόν τε πρὸς τῶν οἰκείων· τὸν αὐτὸν\nτρόπον καὶ ἡμᾶς δεῖ ἐντεῦθεν, εἴπερ πρὸς τὰ ὄντως"
    },
    "1.33": {
      "book": "1",
      "section": "33",
      "text": "τε καὶ λύπη· ὧν παρασκευαστικὴ μὲν ἡ αἴσθησις καὶ\nἡ κατὰ τὴν αἴσθησιν ἀντίληψις, αἵ τε συνομαρτοῦσαι\nταῖς αἰσθήσεσι φαντασίαι τε καὶ δόξαι καὶ μνῆμαι, ἐκ\nδὲ τούτων ἐγειρόμενα τὰ πάθη καὶ πᾶσα ἡ ἀλογία\nπαχυνομένη κατάγει τὴν ψυχὴν καὶ τοῦ οἰκείου περὶ \nτὸ ἂν ἀποστρέφει ἔρωτος. ἀποστατέον ἄρα εἰς δύνα-\nμιν τούτων. αἱ δὲ ἀποστάσεις διὰ τῶν ἐκκλίσεων τῶν\nκατὰ τὰς αἰσθήσεις παθῶν καὶ τῶν κατὰ τὰς ἀλογίας,\nαἱ δὲ αἰσθήσεις ἢ διὰ τῶν ὁρατῶν ἢ τῶν ἀκουστῶν ἢ\nγευστῶν ἢ ὀσφραντῶν ἢ ἁπτῶν. οἷον γὰρ μητρόπολις \nἡ αἴσθησις ἦν τῆς ἐν ἡμῖν ἐκφύλου τῶν παθῶν ἀποι-\nκίας. φέρε γὰρ ἴδε καθʼ ἑκάστην ὅσον τὸ ὑπέκκαυμα\nεἰσρεῖ τῶν παθῶν εἰς ἡμᾶς, τοῦτο μὲν ἐκ τῆς κατὰ\nτὰς θέας ἵππων τε ἁμίλλης καὶ ἀθλητῶν ἢ τῶν ἐκλε-\nλυγισμένων ὀρχήσεων, τοῦτο δὲ ἐκ τῆς ἐπιβλέψεως \nτῆς πρὸς τὸ θῆλυ, αἳ δέλεαρ τοῦ ἀλογίστου παντοίαις\n ἐπιθέτοις παγίσι χειροῦνται τὸ ἄλογον."
    },
    "1.34": {
      "book": "1",
      "section": "34",
      "text": "κατὰ γὰρ πάντα\nτὰ τοιαῦτα ἐκβακχευομένη ὑπὸ τῆς ἀλογίας ἀναπηδᾶν\nτε ποιεῖ καὶ ἐκβοᾶν καὶ κεκραγέναι, τῆς ἔξω ταραχῆς\nἀπὸ τῆς ἔνδον ἐκκαομένης, ἣν ἀνῆψεν ἡ αἴσθησις. αἱ \nδὲ διὰ τῶν ἀκοῶν ἐμπαθεῖς οὖσαι κινήσεις ἔκ τε\nποιῶν ψόφων καὶ ἤχων, αἰσχρορρημοσύνης τε καὶ\nλοιδορίας, ὡς τοὺς μὲν πολλοὺς τέλεον τοῦ λογισμοῦ\nἐκδεδυκότος φέρεσθαι ποιοῦσιν οἰστρουμένους, τοὺς\nδʼ οὖ θηλυνομένους παντοίας στροφὰς ἑλίττεσθαι. \nθυμιαμάτων δὲ χρήσεις ἢ εὐώδεις πνοαί, αἵ τε τοὺς\nοὑτῶν ἔρωτας τοῖς ἐρασταῖς ἐμπορευόμεναι, τίνα λε-\nλήθασιν, ὅσην τῆς ψυχῆς τὴν ἀλογίαν πιαίνουσιν;\nπερὶ γὰρ τῶν διὰ τῆς γεύσεως τί ἄν τις καὶ εἴποι πα-\nθημάτων, διπλοῦ μάλιστʼ ἀνταῦθα τοῦ δεσμοῦ συμ- \nπλεκομένου· τοῦ μὲν ὃν ἐκ τῆς γεύσεως τὰ πάθη πιαί-\nνει, τοῦ δὲ ὃν ἐκ τῆς ἐμφορήσεως τῶν ἀλλοτρίων σω-\n\n\nμάτων βαρύν τε καὶ δυνατὸν ἐργαζόμεθα; φάρμακα\nγάρ, ὥς πού τις τῶν ἰατρῶν ἔφη, οὐ μόνα τὰ σκευα-\nστὰ ὑπὸ τῆς ἰατρικῆς, ἀλλὰ καὶ τὰ καθʼ ἡμέραν εἰς\nτροφὴν παραλαμβανόμενα σιτία τε καὶ ποτά· καὶ πολὺ\n μᾶλλον τὸ θανάσιμον ἐκ τούτων τῇ ψυχῇ ἀναδίδοται\nἢ ἐκ τῶν φαρμακειῶν εἰς διάλυσιν τοῦ σώματος κατα-\nσκευάζεται. αἰ δὲ ἀφαὶ μόνον οὐ σωματοῦσαι τὴν ψυ-\nχὴν καὶ εἰς ἀνάρθρους ψόφους, οἷα δὴ σῶμα, πολλά-\nκις ἐκπίπτειν ἠρέθισαν. ἐξ ὧν αἱ μνῆμαι καὶ αἱ φαν-\n τασίαι αἵ τε δόξαι ἀθροιζόμεναι ἑσμὸν τῶν παθῶν\nἐγείρονσαι, φόβων, ἐπιθυμιῶν, ὀργῶν, ἐρώτων, φίλ-\nτρων, λυπῶν, ζήλων, μεριμνῶν, νοσημάτων, τῶν\nὁμοίων παθῶν πλήρη ἀπέδειξαν."
    },
    "1.35": {
      "book": "1",
      "section": "35",
      "text": "διʼ ὃ πολὺς μὲγ ὁ \nἀγὼν τούτων καθαρεῦσαι, πολὺς δὲ ὁ πόνος ἀπαλλα-\n γῆναι αὐτῶν τῆς μελέτης, καὶ νύκτωρ καὶ μεθʼ ἡμέ-\nραν τῆς κατὰ τὴν αἴσθησιν ἀναγκαίας συμπλοκῆς ἡμῖν\nπαρούσης. ὅθεν ὅση δύναμις ἀποστατέον τῶν τοιού-\nτων χωρίων, ἐν οἷς καὶ μὴ βουλόμενόν ἐστιν περιπί-\nπτειν τῷ πάθει· καὶ εὐλαβητέον τὴν ἐκ τῆς πείρας\n μάχην καὶ εἰ βούλει καὶ νίκην καὶ τὴν ἐκ τῆς ἀπειρίας\nἀγυμνασίαν."
    },
    "1.36": {
      "book": "1",
      "section": "36",
      "text": "οὕτως γὰρ καὶ τῶν πρόσθεν ἀκούομεν \nκλέα ἀνδρῶν, Πυθαγορείων τε καὶ σοφῶν· ὧν οἱ μὲν\nτὰ ἐρημότατα χωρία κατῴκουν, οἱ δὲ καὶ τῶν πόλεων\nτὰ ἱερὰ καὶ τὰ ἄλση, ἐξ ὧν ἡ πᾶσα ἀπελήλαται τύρβη.\n Πλάτων δὲ τὴν Ἀκαδήμειαν οἰκεῖν εἵλετο, οὐ μόνον\nἔρημον καὶ πόρρω τοῦ ἄστεος χωρίον, ἀλλὰ καί, ὡς\nφασίν, ἐπίνοσον. ἄλλοι δὲ καὶ τῶν ὀφθαλμῶν οὐκ\nἐφείσαντο πόθῳ τῆς ἔνδον ἀπερισπάστου θεωρίας. εἰ\nδέ τις οἴεται συνανθρωπεύων καὶ ἐμπιπλὰς τὰς αἰ-\n σθήσεις τῶν κατʼ αὐτὰς παθῶν αὐτὸς μένειν ἀπαθής,\nλέληθεν αὑτὸν καὶ τοὺς αὐτῷ πειθομένους ἀπατῶν\nἀγνοῶν τε ὡς πολὺ τῶν παθῶν καταδεδούλωται αὐτῇ\n\n\nὑπὸ τοῦ πλήθους οὐκ ἀλλοτριώσει. οὐ γὰρ δὴ μά-\nτην οὐδὲ τῆς φύσεως καταψευδόμενος τῶν φιλοσόφων\nἔλεγεν ὁ φάς· “οὗτοι δέ που ἐκ νέων πρῶτον εἰς\nἀγορὰν οὐκ ἴσασι τὴν ὁδόν, οὐδὲ ὅπου) δικαστή-\nριον ἢ βουλευτήριον ἤ τι κοινὸν ἄλλο τῆς πόλεως \nσυνέδριον, νόμους δὲ καὶ ψηφίσματα λεγόμενα ἢ\nγεγραμμένα οὔτε ὁρῶσιν οὔτε ἀκούουσιν. σπουδαὶ\nδὲ ἑταιρειῶν ἐπʼ ἀρχὰς καὶ σύνοδοι καὶ δεῖπνα καὶ\nσὺν αὐλητρίσιν κῶμοι, οὐδὲ ὄναρ πράττειν προσί-\nσταται αὐτοῖς. εὖ δὲ ἢ κακῶς τι γέγονεν ἐν πόλει, \nἤ τί τῳ κακόν ἐστιν ἐκ προγόνων γεγονός, πρὸς ἀν-\nδρῶν ἢ γυναικῶν, μᾶλλον αὐτὸν λέληθεν ἢ οἱ τῆς θα-\nλάττης λεγόμενοι χόες. καὶ ταῦτα πάντα οὐδʼ ὅτι\nοὐκ οἶδεν, οἶδεν. οὐδὲ γὰρ αὐτῶν ἀπέχεται τοῦ εὐ-\nδοκιμεῖν χάριν, ἀλλὰ τῷ ὄντι τὸ σῶμα μόνον ἐν τῇ \nπόλει κεῖται αὐτοῦ καὶ ἐπιδημεῖ, ἡ δὲ διάνοια ταῦτα\nπάντα ἡγησαμένη σμικρὰ καὶ οὐδέν, ἀτιμάσασα,\nπανταχῇ πέτεται κατὰ Πίνδαρον, εἰς τῶν ἐγγὺς οὐ-\n δὲν ἑαυτὴν συγκαθιεῖσα."
    },
    "1.37": {
      "book": "1",
      "section": "37",
      "text": "” διὰ γὰρ τούτων ὁ Πλάτων\nοὐ καθιέντα εἰς τὰ εἰρημένα φησὶν ἐξ αὐτῶν μένειν \nἀπαθῆ, ἀλλʼ ἐκ τοῦ εἰς μηδὲν αὐτῶν συγκαθιέναι.\nδιʼ ὃ οὔτε τὴν ὁδὸν οἶδεν, ὅπου τὸ δικαστήριον ἢ\nβουλευτήριον, οὔτʼ ἄλλο οὐδὲν τῶν κατὰ μέρος. οὐκ\nοἶδε μὲν καὶ ἀπαντᾷ, ἀπαντῶν δὲ καὶ ἐμπιπλὰς τὰς\nαἰσθήσεις ἀπʼ αὐτῶν, ὅτι οὐδὲν οὐκ οἶδεν, ἀλλὰ τοὐ- \nναντίον ἀπεχόμενον αὐτῶν φησίν, καὶ μὴ εἰδότα,\nοὐδʼ ὅτι οὐκ οἶδεν, εἰδέναι. εἰς δὲ δεῖπνα καθιέναι\nοὐδὲ ὄναρ, φησίν, προσίσταται αὐτῷ. σχολῇ ἄρα\nἀγανακτήσειεν ἂν ζωμῶν καὶ κρεᾳδίων ἀποστερούμε-\nνος. ἢ ὅλως προσήσεται ταῦτα; οὐχὶ δὲ πάντα ἡγη- \nσάμενος μικρὰ μὲν καὶ οὐδὲν ἐκ τῆς ἀποχῆς, με-\nγάλα δὲ καὶ βλαβερὰ ἐκ τῆς προσαγωγῆς, παραδειγ-\n\n\nμάτων ἐν τῷ ὄντι ἑστώτων, τοῦ μὲν θείου εὐδαιμονε-\nστάτου, τοῦ δὲ ἀθέου ἀθλιωτάτου, τῷ μὲν ὁμοιώσεται,\nτῷ δὲ ἀνομοιώσεται, τὸν εἰκότα βίον ζῶν ὁμοιοῦται,\nλιτόν τε τοῦτον καὶ αὐτάρκη καὶ ἥκιστα τοῖς θνητοῖς\n ἐμφορούμενον;"
    },
    "1.38": {
      "book": "1",
      "section": "38",
      "text": "ὡς ἕως ἄν τις περὶ βρωτῶν- \nρηται καὶ συνηγορῇ ὡς καὶ τόδε βρωτέον, ἀλλʼ οὐκ,\nεἰ οἷόν τε ἦν, ἀπάσης τροφῆς ὅτι ἀφεκτέον διανοῆ-\nται,τοῖς πάθεσι συναγορεύων, δοξοκοπεῖ, ὡς μηδὲν\nδιαφερόμενος περὶ ὧν διαφέρεται. βίᾳ μὲν τοίνυν\n ἑαυτὸνὁ φιλοσοφῶν οὐκ ἐξάξει· βιαζόμενος γὰρ οὐδὲν\nἧττον ἐκεῖ μένει, ὅθεν ἀπελθεῖν βιάζεται· οὐ μὴν τὸν\nδεσμὸν παχύνων ἀδιάφορόν τι πράττειν ἡγήσεται.\nὥστε τὸ ἀναγκαῖον μόνον διδοὺς τῇ φύσει καὶ τοῦτο\nκοῦφον καὶ διὰ κουφοτέρων τροφῶν, πᾶν τὸ παρὰ\n τοῦτο ὡς εἰς ἡδονὴν συντεῖνον παραιτήσεται. πέπει-\nσται γὰρ κατὰ τὸν εἰπόντα, ὡς ἧλος ψυχῆς πρὸς τὰ\nσώματα ἐτύγχανεν ἡ αἴσθησις· αὐτῇ τῇ ῥώσει τοῦ\nπάθους ἑαυτῆς συγκολλῶσα καὶ οἷον καθηλοῦσα τὴν\nψυχὴν πρὸς τὴν διὰ τοῦ σώματος ἀπόλαυσιν. εἰ\n γὰρ μὴ ἐνεπόδιζεν· τὰ αἰσθήματα τῇ τῆς ψυχῆς\nκαθαρᾷ ἐνεργείᾳ, τί δεινὸν ἦν ἐν σώματι εἶναι\nἀπαθῆ μένοντα τῶν διὰ σώματος κινημάτων;"
    },
    "1.39": {
      "book": "1",
      "section": "39",
      "text": "πῶς \nδʼ ἂν ἐπέκρινας καὶ εἶπας ὅ πέπονθας, μὴ πάσχων\nμηδὲ παρὼν οἷς ἔπαθες; νοῦς μὲν γάρ ἐστι πρὸς\n αὐτῷ, κἂν ἡμεῖς μὴ ὦμεν πρὸς αὐτῷ. νοῦ δὲ ὁ\nπαρεκβὰς ἐκεῖ ἐστὶν ὅπου καὶ παρεξῆλθεν, καὶ δια-\nθέων γε ἄνω καὶ κάτω τῇ τῆς ἀντιλήψεως προσοχῇ\nἐκεῖ πάρεστιν ὅπου ἡ ἀντίληψις. ἄλλο δὲ ἦν μὴ\nπροσέχειν τοῖς αἰσθητοῖς τῷ πρὸς ἄλλοις εἶναι, ἄλλο\n δὲ τὸ ἀφιστάντα νομίζειν ἑαυτὸν μὴ παρεῖναι. οὐ δὴ\n16. τὸν θαυμάσιον Πλάτωνα.\n\n\nδείξει τις τοῦτο συγχωροῦντα τὸν Πλάτωνα, εἴγε μὴ\nἑαυτὸν ἀπατῶντα τοῦτόν τις ἐπιδείξειεν. ὁ δὴ καθ-\nιεὶς εἰς βρωτῶν παραδοχὰς καὶ εἰς θέας ἑκὼν τὰς\nδιʼ ὄψεως ὁμιλίας τε καὶ γέλωτας αὐτῇ τῇ καθέσει\nἐκεῖ ἐστὶν ὅπου καὶ τὸ πάθος· ὁ δὲ πρὸς ἄλλοις ὤν \nκαὶ ἀποστάς, οὗτός ἐστιν ὁ διὰ τὴν ἀπειρίαν γέλωτα\nπαρέχων οὐ μόνον Θρᾴτταις ἀλλὰ καὶ τῷ ἄλλῳ ὄχλῳ,\nκαὶ ὅταν καθῇ, εἰς πᾶσαν ἀπορίαν ἐμπίπτων, ἀλλʼ\nοὐκ ἐξαναισθητῶν, οὐδὲ ἐξακριβῶν μέν, τῷ δὲ ἀλό-\nγῳ μόνον ἐνεργῶν (οὐ γὰρ τοῦτο εἰπεῖν ἐτόλμησε \nΠλάτων), ἀλλʼ ὡς ἔν τε ταῖς λοιδορίαις ἴδιον ἔχει\nοὐδὲν οὐδένα λοιδορεῖν, ἅτε οὐκ εἰδὼς κακὸν οὐδὲν\nοὐδενός, ἐκ τοῦ μὴ μεμελετηκέναι, φησίν· ἀπορῶν\nοὖν γελοῖος φαίνεται, ἔν τε τοῖς ἐπαίνοις καὶ ταῖς\nτῶν ἄλλων μεγαλαυχίαις, οὐ προσποιητῶς, ἀλλὰ τῷ \nὄντι γελῶν ἔνδηλος γιγνόμενος ληρώδης δοκεῖ εἶναι."
    },
    "1.40": {
      "book": "1",
      "section": "40",
      "text": "ὥστε διὰ τὴν ἀπειρίαν καὶ ἀποχὴν οὐκ οἶδεν οὐχ\nὅτι εἰς πεῖραν καθιεὶς καὶ διὰ τοῦ ἀλόγου ἐνεργῶν,\nοἷός τέ ἐστιν θεωρεῖν τὰ κατὰ τὸν νοῦν ἀκραιφνῶς·\nοὐδὲ τῶν δύο ψυχὰς ἡμᾶς ἔχειν λεγόντων, δύο προσ- \nοχὰς ἡμῖν δεδωκότων. δύο γὰρ ἂν οὕτω ζῴων συν-\nέρξεις ἐποίουν, ἅ ἐνεδέχετο, ἄλλου πρὸς ἄλλοις\nὄντος, τὸ ἕτερον τοῦ ἑτέρου μὴ προσποιεῖσθαι τὰ\n ἔργα."
    },
    "1.41": {
      "book": "1",
      "section": "41",
      "text": "τί δὲ ἔδει καὶ μαραίνειν τὰ πάθη καὶ ἀπο-\nθνήσκειν ἀπʼ αὐτῶν καὶ τοῦτο μελετᾶν καθʼ ἡμέραν, \nεἰ οἷόν τʼ ἦν ἐνεργεῖν ἡμᾶς κατὰ νοῦν πρὸς τὰ θνητὰ\nσυναπτομένους ἂνευ τῆς τοῦ νοῦ ἐπιβλέψεως, ὥς\nτινες ἀπεφαίνοντο; “νοῦς γὰρ ὁρᾷ καὶ νοῦς ἀκούει.ʼʼ\nεἰ δʼ ἐσθίων πολυτελῆ καὶ πίνων οἶνον τὸν ἥδιστον\nοἷός τε εἶ πρὸς τοῖς ἀύλοις εἶναι, διὰ τί οὐχὶ καὶ παλ- \nλακίσι συνὼν καὶ δρῶν ἅ μηδὲ λέγειν καλόν; παν-\nταχοῦ γὰρ τοῦ ἐν ἡμῖν παιδὸς ἦν ταῦτα τὰ πάθη, καὶ\n\n\nὅσῳ αἰσχρά, οὐ πρὸς αὐτὰ φήσεις κατασπᾶσθαι. τίς\nγὰρ ἡ διακλήρωσις τούτου, τὰ μὲν μὴ οἷόν τε εἶναι\nπάσχειν μὴ ὄντα πρὸς αὐτοῖς, τὰ δὲ ἕτερα συγχωρεῖν\nἀποτελεῖν πρὸς τοῖς νοητοῖς ὄντα; οὐ γὰρ ὅτι τάμεν\n ὑπείληπται εἶναι αἰσχρὰ παρὰ τοῖς πολλοῖς, τὰ δὲ οὔ\nαἰσχρὰ γὰρ πάντα ὡς πρός γε τὴν κατὰ νοῦν ζωήν,\nκαὶ πάντων ἀφεκτέον καθάπερ τῶν ἀφροδισίων.\nὀλίγον δὲ τῇ φύσει τροφῶν συγχωρητέον διὰ τὴν τῆς\nγενέσεως ἀνάγκην. ὅπου γὰρ αἴσθησις καὶ ταύτης\n ἀντίληψις, ἐκεῖ τοῦ νοητοῦ ἡ ἀπόστασις· καὶ ὅσῳ τῆς\nἀλογίας ἀνακίνησις, τόσῳ τοῦ νοεῖν ἀπόστασις. οὐ\nγὰρ ἐνδέχεται τῇδε κἀκεῖσε φερόμενον, ἐνταῦθα\nὄντα, εἶναι ἐκεῖ. οὐ γὰρ μέρει ἡμῶν, ἀλλʼ ὅλοι τὰς\nπροσοχὰς ποιούμεθα."
    },
    "1.42": {
      "book": "1",
      "section": "42",
      "text": "τὸ δὲ οἴεσθαι κατὰ τὴν αἴσθη- \n σιν παθαινόμενον πρὸς τοῖς νοητοῖς ἐνεργεἴν πολ-\nλοὺς καὶ τῶν βαρβάρων ἐξετραχήλισεν, οἵ ἐπὶ πᾶν\nεἶδος ἡδονῆς προῆλθον ἐκ καταφρονήσεως, λέγοντες\nκαὶ τῶν δύνασθαι πρὸς ἄλλοις ὄντα τῇ ἀλογίᾳ χρῆ-\nσθαι τούτοις ἐπιτρέπειν. ἤδη γάρ τινων ἀκήκοα τῇ\n σφῶν δυστυχίᾳ συναγορευόντων τοῦτον τὸν τρόπον.\nοὐ γὰρ ἡμᾶς μολύνει, φασί, τὰ βρώματα, ὥσπερ\nοὐδὲ τὴν θάλατταν τὰ ῥυπαρὰ τῶν ῥευμάτων· κυρι-.\nεύομεν γὰρ βρωτῶν ἀπάντων, καθάπερ ἡ θάλασσα\nτῶν ὑγρῶν πάντων. εἰ δὲ ἡ θάλασσα κλείσειε τὸ\n ἑαυτῆς στόμα, ὥστε μὴ δέξασθαι τὰ ῥέοντα, ἐγένετο\nκαθʼ ἑαυτὴν μὲν μεγάλη, κατὰ δὲ τὸν κόσμον μικρά,\nὡς μὴ δυναμένη στέξαι τὰ ῥυπαρά. εὐλαβηθεῖσα δὲ\nμολυνθῆναι, οὐκ ἂν δέξαιτο. ἀλλὰ διὰ τοῦτο δὴ\nπάντα δέχεται, γιγνώσκουσα τὸ ἑαυτῆς μέγεθος, καὶ\n οὐκ ἀποστρέφεται τὰ εἰς ἑαυτὴν ἐρχόμενα. καὶ ἡμεῖς\nοὖν, φασίν, ἐὰν εὐλαβηθῶμεν βρῶσιν, ἐδουλώθη-\nμεν τῷ τοῦ φόβου φρονήματι. δεῖ δὲ πάνθʼ ἡμῖν\n\n\nὑποτετάχθαι. ὕδωρ μὲν γὰρ ὀλίγον συνακτὸν ἐάν τι\nδέξηται ῥυπαρόν, εὐθέως μιαίνεται καὶ θολοῦται\nὑπὸ τῆς ῥυπαρίας· βυθὸς δὲ οὐ μιαίνεται. οὕτω δὴ\nκαὶ βρώσεις τῶν ὀλίγων περιγίγνονται· ὅπου δὲ βυ-\nθὸς ἐξουσίας, πάντα δέχονται καὶ ὑπʼ οὐδενὸς μιαί- \nνονται. τοιούτοις δʼ ἑαυτοὺς ἀπατῶντες ἀκόλουθα\nμὲν οἷς ἠπάτηντο ἔδρων, ἀντὶ δʼ ἐλευθερίας εἰς τὸν\nτῆς κακοδαιμονίας βυθὸν αὐτοὺς φέροντες ἔπνιξαν.\nτοῦτο καὶ τῶν κυνικῶν τινὰς παντορέκτας ἐποίησεν,\nπροσπλακέντας τῷ αἰτίῳ τῶν ἁμαρτημάτων αὐτοῖς, \n ὅ δὴ καλεῖν εἰώθασιν ἀδιάφορον."
    },
    "1.43": {
      "book": "1",
      "section": "43",
      "text": "ἀνὴρ δὲ εὐλαβὴς\nκαὶ ὕποπτος πρὸς τὰ γοητεύματα τῆς φύσεως, τήν τε\nτοῦ σώματος φύσιν κατασκεψάμενος καὶ ὡς ἥρμοσται\nὀργάνου δίκην πρὸς τὰς δυνάμεις τῆς ψυχῆς γνούς,\nοἶδεν ὡς ἕτοιμον φθέγξασθαι τὸ πάθος, ἄν τε βου- \nλώμεθα ἂν τε μή, κρουσθέντος τοῦ σώματος ὑπὸ τῶν\nἔξωθεν καὶ τοῦ κρούσματος εἰς ἀντίληψιν ἀφικομέ-\nνου. ἡ γὰρ ἀντίληψις ἐτύχgκεν οὖσα ἡ φθέγξις,\nφθέγξασθαι δʼ οὐκ ἔστι τὴν ψυχὴν μὴ ὅλην πρὸς τὸ\nφθέγμα ἐπιστραφεῖσαν καὶ τὸ ἐπιστατικὸν ὄμμα πρὸς \nτοῦτο μεταθεῖσαν. ὅλως δὲ τῆς ἀλογίας τὸ ἄχρι τί-\nνος καὶ πῶς καὶ πόθεν καὶ πρὸς οὕς ἐπικρίνειν οὐκ\nἐχούσης, καθ’ ἑαυτὴν δὲ ἀνεπισκέπτου ὑπαρχούσης,\nἂν ἐπιβρίσῃ, ἵπποις ἐοικυίας ἄνευ ἡνιόχου, ἀμή-\nχανόν ἐστιν ἢ διοικεῖν τι καθηκόντως πρὸς τὰ ἔξω \nἢ τροφῆς καιρὸν καὶ μέτρα γιγνώσκειν, μὴ οὐχὶ τοῦ\nἡνιόχου ἐφεστῶτος ὄμματος, ὃς τὰ κινήματα ῥυθμί-\nζει καὶ ἡνιοχεῖ τῆς τυφλῆς καθʼ ἑαυτὴν ἀλογίας. ὁ\nδὲ τὴν ἐπίστασιν τοῦ λογισμοῦ ἀφαιρῶν τῆς ἀλογίας,\nἐπιτρέπων δὲ αὐτῇ φέρεσθαι κατὰ τὴν οἰκείαν φύ- \nσιν, οἷος ἂν εἴη τῇ ἐπιθυμίᾳ συγχωρήσας εἰς ὅσον\nβούλεται προχωρεῖν τῆς οἰκείας κινήσεως, καὶ τῷ\n\n\nθυμιῷ ὡσαύτως. καλὸν γοῦν ἡμῖν τὸ σπουδαῖον ποι-\nήσει καὶ τὰ ἔργα αὐτοῦ λελογισμένα ἀκάθεκτον ὑπὸ\nτοῦ ἐφεστῶτος λογισμοῦ ποιῶν ἐν ταῖς τοῦ ἀλόγου\nἐνεργείαις."
    },
    "1.44": {
      "book": "1",
      "section": "44",
      "text": "καίτοι ταύτῃ διενηνοχέναι φαίνεται ὁ \n σπουδαῖος τοῦ φαύλου, ὅτι ὁ μὲν πανταχοῦ τὸν λο-\nγισμὸν ἔχει παρεστῶτα καὶ κρατοῦντα καὶ ἡνιοχοῦντα\nτὸ ἄλογον, ὁ δὲ πολλὰ πράττει παριεὶς τῷ λογισμῷ\nκαὶ σὺν τούτῳ πράττειν ἅ πράττει. διʼ ὅ καὶ ὁ μὲν\nἀλόγιστος λέγεται καὶ φερόμενος ὑπὸ τῆς ἀλογίας, ὁ\n δὲ λελογισμένος καὶ ἐγκρατὴς παντὸς ἀλογίστου· καὶ\nτὸ ἁμαρτάνειν ἄρα τοῦτο τοῖς πολλοῖς καὶ ἐν λόγῳ\nκαὶ ἐν πράξει καὶ ταῖς ἐπιθυμίαις καὶ ταῖς ὀργαῖς\nγίνεται, ἔμπαλιν δὲ κατορθοῦν τοῖς σπουδαίοις, ὅτι\nοί μὲν ἐφῆκαν τῷ παιδὶ δρᾶν καθʼ ἑαυτὸν ἃ βούλε-\n ται, οἱ δὲ τῷ παιδαγωγῷ, καὶ μετὰ τούτου τὰ καθʼ\nἑαυτούς κυβερνῶσιν. ὥστε καὶ ἐν βρωτοῖς καὶ ἐν\nταῖς ἄλλαις ταῖς διὰ τοῦ σώματος ἐνεργείαις ἢ ἀπο-\nλαύσεσιν παρὼν μὲν ὁ ἡνίοχος ἀφορίζει τὸ σύμμε-\nτρον καὶ τὸ εὔκαιρον, ἀπὼν δὲ καὶ ὡς φασίν τινες\n πρὸς τοῖς ἑαυτοῦ ὤν, εἰ μὲν καὶ τὴν ἡμετέραν πρόσε-\nξιν ἔχει παρʼ ἑαυτῷ, οὐδʼ ἐπιτρέπει τῇ ἀλογίᾳ\nπαθαίνεσθαι οὐδʼ ὅλως τι ἐνεργεῖν. εἰ δʼ ἀφῆκε\nταύτην πρὸς τῷ παιδὶ εἶναι ἄνευ αὑτοῦ, ἀπώλεσε\nτὸν ἄνθρωπον συρόμενον ὑπὸ τῆς ἀνοίας τοῦ ἀλό-\n μου."
    },
    "1.45": {
      "book": "1",
      "section": "45",
      "text": "ὅθεν τοῖς σπουδαίοις ἡ ἀποχὴ μᾶλλον οἰκειο- \nτέρα καὶ βρωτῶν καὶ τῶν διὰ σώματος ἀπολαύσεων\nκαὶ πράξεων τῆς ἐφάψεως, τῷ δεῖν ἐφαπτόμενον\nτῶν σωματικῶν καταβαίνειν ἀπὸ τῶν οἰκείων ἠθῶν\nεἰς παιδαγωγίαν τοῦ ἐν ἡμῖν ἀλογίστου· ἐν δὲ ταῖς\n τροφαῖς καὶ μᾶλλον· οὐδὲ γὰρ τοῦ μέλλοντος ἐξ αὐ-\n14. σημείωσαι ὅτι παῖδα λέγει τὴν ἄλογον τῆς ψυχῆς\nδὑναμιν.\n\n\nτῶν ἐπιλογιστικὸν τὸ ἄλογον. φύσει γὰρ ἀνεπίγνω-\nμον τοῦ ἀπόντος τὸ ἄλογον. τῶν δὲ τροφῶν εἰ μὲν\nἦν ἀπηλλάχθαι ὥσπερ τῶν ὁρατῶν ἀρθέντων (ἔξεστι\nγὰρ πρὸς ἄλλοις εἶναι κοιμίσαντα τὰς ἀπʼ αὐτῶν\nφαντασίας), μέτριον ἄν ἦν, τῇ ἀνάγκῃ εἴξαντα τῆς \nθνητῆς φύσεως ἐπʼ ὀλίγον, εὐθὺς ἀπηλλάχθαι. ἐπεὶ\nδὲ καὶ παρολκῆς χρόνου χρεία καὶ πέψεως καὶ ἀνα-\nδόσεως καὶ τῆς πρὸς τούτοις συνεργείας τῆς ἐξ ὕπνου\nτε καὶ ἡσυχίας τῆς τε ἄλλης ἀργίας καὶ μετὰ ταῦτα\nτῆς ἐκ τῆς ἀναδόσεως ποιᾶς κράσεως περιττωμάτων \nτε διαχωρήσεως, ἀνάγκη τὸν παιδαγωγὸν παρεῖναι,\nὅς τὰ κοῦφα καὶ ἀνεμπόδιστα ἑαυτῷ ἐκλεξάμενος,\nταῦτʼ ἐπιτρέψει τῇ φύσει, τὸ μέλλον προορώμενος\nκαὶ ὅσον τὸ ἐμπόδιον, συγχωρήσαντος ταῖς ἐπιθυ-\nμίαις φορτίον οὐκ εὐάγκαλον ἐπεισάγειν ἡμῖν διʼ \nὀλίγην ἡδονήν, ἧς ἐν τῷ καταδέχεσθαι αὐτὰ εἰς τὴν\n κατάποσιν ἀντιλαμβάνονται."
    },
    "1.46": {
      "book": "1",
      "section": "46",
      "text": "οὐκ ἀπεικότως ἄρα τὸ\nπολὺ καὶ περιττὸν ὁ λόγος ἀποκρίνας εἰς ὀλίγον πε-\nριγράφει τὸ ἀναγκαῖον, εἰ μέλλει μήτε πορίζων ἕξειν\nπράγματα διὰ τὸ δεῖσθαι πλειόνων, μήτε εὐτρεπῆ \nποιῶν πλειόνων τῶνὑπηρετησομένωνδεήσεσθαι,μήτε\nἐσθίων πλειόνων ἡδονῶν ἀντιλήψψεσθαι,μήτεπληρού-\nμενος πολλῆς ἀργίας ἐμπλήσεσθαι, μήτε παχυτέρου\nφορτίου ἐμπιπλάμενος ὑπνώδης γίγνεσθαι, μήτε τῶν\nπιαινόντων τὸ σῶμα πληρούμενος ἰσχυρότερον μὲντὸν \nδεσμόν, αὐτὸν δὲ ἀργότερον πρὸς τὰ οἰκεῖα ποιήσειν\nκαὶἀσθενέστερον.δειξάτω τοίνυνὴμῖντιςἀνήρ,σπεύ-\nδων ὡς ἔνι μάλιστα ζῆν κατὰ νοῦν καὶ ἀπερίσπαστος ἐκ\nτῶν κατὰ τὸ σῶμα παθῶν εἶναι, ὡς εὐπορωτέρα μὲν ἡ\nκρεοφαγία τῶν ἐκ τῶν ἀκροδρύων καὶ ἐκ λαχάνων \nὄψων, εὐτελεστέρα δὲ ἡ τούτων παρασκευὴ τῆς τῶν\nἀψύχων καὶ μαγείρων ὅλως μὴ δεομένης, ἀνήδονος δὲ\n\n\nκαθʼ ἑαυτὴν παραβαλλομένη πρὸς τὴν ἄψυχον, κου-\nφοτέρα δὲ ἐν ταῖς πέψεσιν τῆς ἑτέρας, κἀν ταῖς ἀνα-\nδόσεσιν ταῖς εἰς τὸ σῶμα ταχυτέρα τῆς ἐκ λαχάνων\nἀναδόσεως, πρός τε τὰς ἐπιθυμίας ἧττον ἐρεθίζουσα,\n καὶ εἰς πάχος καὶ ῥώμην σώματος ἔλαττον συμβαλλο-\nμένη τῆς ἀψύχου διαίτης."
    },
    "1.47": {
      "book": "1",
      "section": "47",
      "text": "εἰ δὲ τοῦτο οὕτε ἰατρῶν τις \nοὔτε φιλοσόφων, οὐ γυμναστής, οὐκ ἰδιώτης εἰπεῖν\nἐτόλμησεν,τί οὐκ ἀφιστάμεθα ἑκόντες τοῦ σωματικοῦ\nφορτίου; τί οὐκ ἐλευθεροῦμεν αὐτοὺς ἅμα τῇ ἀπο-\n στάσει ἐκ πολλῶν (οὐ γὰρ ἑνὸς ἦν, ἀλλὰ μυρίων,\nτοῖς ἐλαχίστοις ἐθίσαντα αὐτὸν ἀρκεῖσθαι, ἀπηλλά-\nχθαι), χρημάτων περιουσίας, οἰκετῶν πλειόνων ὑπη-\nρεσίας, σκευῶν πλήθους, ὑπνώδους καταστάσεως,\nνόσων σφοδρότητος καὶ πλήθους, ἰατρῶν δεήσεως,\n ἐρεθισμῶν πρὸς ἀφροδίσια, ἀναθυμιάσεων παχυτέ-\nρων, περιττωμάτων πλήθους, παχύτητος τοῦ δε-\nσμοῦ, ῥώμης πρὸς πράξεις ἐγειρούσης, Ἰλιάδος κα-\nκῶν· ὧν ἡ ἄψυχος καὶ λιτὴ τροφὴ καὶ πᾶσιν εὐπό-\nριστος ἀφαιρεῖται ἡμᾶς, εἰρήνην παρασκευάζουσα\nτῷ τὰ σωτήρια ἡμῖν ἐκπορίζοντι λογισμῷ. οὐ γὰρ\nἐκ τῶν μαζοφάγων, φησὶν ὁ Διογένης, οἱ κλέπται\nκαὶ οἱ πολέμιοι, ἀλλ᾿ ἐκ τῶν κρεοφάγων οἱ συκοφάν-\nται καὶ τύραννοι. τῆς δὲ τοῦ πολλῶν δεῖσθαι ἀρθεί-\nσης αἰτίας καὶ τοῦ πλήθους τῶν εἰσαγομένων ἐἰς τὸ\n σῶμα περιαιρεθέντος τοῦ τε βάρους τῶν ἀναδιδομέ-\nνων κουφισθέντος, ἐλεύθερον τὸ ὄμμα καπνοῦʼτε\nκαὶ κύματος τοῦ σωματικοῦ ἐκτὸς καθωρμισμένον\nγίγνεται."
    },
    "1.48": {
      "book": "1",
      "section": "48",
      "text": "καὶ τοῦτο οὔτε ὑπομνήσεως οὔτε ἀποδεί- \nξεως διὰ τὴν αὐτόθεν προσοῦσαν ἐνάργειαν χρῄζει.\n ὅθεν οὐ μόνον οἱ κατὰ νοῦν ζῆν ἐσπουδακότες καὶ\nτέλος τὸν κατʼ αὐτὸν βίον ἐνστησάμενοι ἀναγκαίαν\nπρὸς τὸ τέλος ὁρῶσι τὴν τούτων ἀποχὴν, ἀλλὰ καὶ\n\n\nπᾶς σχεδὸν οἶμαι φιλόσοφος τὴν εὐτέλειαν πρὸ τῆς\nπολυτελείας ἐγκρίνων ἀποδέξαιτʼ ἄν μᾶλλον τὸν\nὀλίγοις ἀρκούμενον τοῦ πλειόνων δεομένου. καὶ (ὃ\nπαράδοξον τὅς πολλοὅς δόξειεν ἄν εἶναι) τοῦτο λέ-\nγοντας καὶ ἐκτιμῶντας εὑρίσκομεν [λέγω δὲ] τοὺς \nἡδονὴν οἰομένους τὸ τέλος τῶν φιλοσοφησάντων.\nτῶν γὰρ Ἐπικουρείων οἱ πλείους ἀπʼ αὐτοῦ τοῦ κορυ-\nφαίου ἀρξάμενοι μάζῃ καὶ τοῖς ἀκροδρύοις ἀρκούμε-\nνοι φαίνονται, τά τε συγγράμματα ἐμπεπλήκασι τὸ\nὀλιγοδεὲς τῆς φύσεως ἀφηγούμενοι καὶ τὸ ἐκ τῶν \nλιτῶν καὶ εὐπορίστων ἱκανῶς αὐτῆς τὸ ἀναγκαῖον\n ἰώμενον παριστάντες."
    },
    "1.49": {
      "book": "1",
      "section": "49",
      "text": "ὥρισται γάρ, φησίν, ὁ τῆς\nφύσεως πλοῦτος καὶ ἔστιν εὐπόριστος, ὁ δὲ τῶν\nκενῶν δοξῶν ἀόριστός τε ἦν καὶ δυσπόριστος. τὸ γὰρ\nκατʼ ἔνδειαν ἐνοχλοῦν τὴν σάρκα ἐξαιρεῖται καλῶς \nκαὶ αὐτάρκῶς τὰ εὐπόριστα, ἁπλῆν ἔχοντα φύσιν\nὑγρῶν τε καὶ ξηρῶν· τὸ δὲ λοιπὸν ὅσον εἰς πολυτέ-\nλειαν πέπτωκεν, οὐκ ἀναγκαίαν ἔχειν φασὶ τὴν ὄρε-\nξιν οὐδʼ ἀπʼ ἀλγοῦντός τινος ἀναγκαίως γιγνομένην,\nἀλλὰ τὴν μὲν ἀπὸ τοῦ ἢ λυποῦντος ἢ νύττοντος μόνον \nἐν τῷ μὴ παρεῖναι, τὴν δὲ ἀπὸ τοῦ χαίροντος, τὴν δὲ\nὅλως ἀπὸ τῶν κενῶν καὶ διεψευσμένων δογμάτων,\nἣ εἰς οὐδὲν φυσικὸν ἀνάγεται ἔλλειμμα οὐδʼ εἰς τὸ\nδιαλῦον τὴν σύστασιν ἐκ τοῦ μὴ παρεῖναι. ἱκανὰ\nγὰρ καὶ τὰ τυχόντα διακρατῆσαι ταῦτα ἦν, ὧν ἀναγ- \nκαίως δεῖται ἡ φύσις. ταῦτα δὲ καὶ διὰ τὴν λιτότητα\nκαὶ διὰ τὴν ὀλιγότητά ἐστιν εὐπόριστα· καὶ τῷ μὲν\nκρεοφαγίας ἁπτομένῳ χρεία καὶ τῶν ἀψύχων, τῷ δὲ\nἀρκουμένῳ τοῖς ἀψύχοις ἐξ ἡμισείας καὶ τοῦτο εὐπό-\nριστον καὶ ὀλίγων δεόμενον ἀναλωμάτων τὸ τῆς πα- \n ρασκευῆς."
    },
    "1.50": {
      "book": "1",
      "section": "50",
      "text": "δεῖ δέ, φασίν, οὐχ ἑτοιμασάμενον τὰ\nἀναγκαῖα, προσθήκῃ τῇ φιλοσοφίᾳ χρὴσθαι, ἀλλὰ\n\n\nπαρασκευασάμενον τὸ θαρρεῖν τῇ ψυχῇ γνησίως,\nοὕτως ἀντέχεσθαι τῶν καθʼ ἡμέραν. κακῷ γὰρ φρον-\nτιστῇ τὰ καθʼ ἑαυτοὺς ἐπιτρέψομεν, ἄνευ φιλοσο-\nφίας τὸ ἀναγκαῖον συμμετρούμενοι τῆς φύσεως καὶ\n παρασκευάζοντες. διʼ ὃ φιλοσοφοῦντα δεῖ καὶ τού-\nτων προνοεῖν καὶ ἐφʼ ὅσον ἂν ἡ παρʼ ἐκείνοις ἔντο-\nνος ἐπιμέλεια παραδιδῷ. ἐφʼ ὅσον δὲ ἐκεῖθέν τι\nἀφαιρεῖται, ὃ μὴ κυριεύσει τῆς τελείας ἐκθαρρήσεως,\nμὴ προσίεσθαι πρὸς τὴν χρημάτων τε καὶ τροφῶν\n παρασκευήν. σὺν φιλοσοφίᾳ τοίνυν ἁπτέον τούτων,\nκαὶ εὐθὺς προσπεσεῖται ὅτι πολλῷ κρεῖττον τὸ ἐν\nαὐτοῖς μεταδιώκειν ἐλάχιστόν τε καὶ λιτὸν καὶ κοῦ-\nφον. ἐλάχιστον γὰρ καὶ τὸ ὀχληρὸν ἐκ τοῦ ἐλαχίστου."
    },
    "1.51": {
      "book": "1",
      "section": "51",
      "text": "ἃ δʼ ἂν συνεφελκύσηται ἡ παρασκευὴ ἐμπόδια ἐκ τῆς\n τοῦ σώματος βαρύτητος ἢ ἐκ τῆς τῶν παρασκευαζο-\nμένων πραγματείας ἢ ἐκ τοῦ κωλύειν τὴν περὶ τῶν\nκυριωτάτων λογισμῶν ἐνέργειαν εἶναι συνεχῆ ἢ ἔκ\nτινος ἄλλης αἰτίας, εὐθὺς ἀλυσιτελὴς γίνεται καὶ οὐκ\nἀντάλλακτος πρὸς τὰς συνακολουθουθας ὀχλήσεις.\n δεῖ μέντοι τῷ φιλοσόφῳ καὶ τὴν ἐλπίδα τοῦ μηδὲν\nὑπολείψειν παρεῖναι διὰ βίου. ταύτην δὲ τὰ μὲν εὐ-\nπόριστα ίκανῶς διασώζει, τὰ δὲ πολυτελῆ ποιεῖ δυσ-\nέλπιστον· οἱ γοῦν πολλοὶ διὰ τοῦτο, καίπερ πολλὰ\nκεκτημένοι, ὡς ὑπολειψόντων ἀνήνυτα μοχθοῦσιν.\n ἀρκεῖσθαι δὲ τοῖς εὐπορίστοις καὶ λιτοτάτοις ποιεῖ τὸ\nμνημονεύειν ὅτι πρὸς μὲν τῆς ψυχῆς ἀξιόλογον ταρα-\nχῆς λύσιν οὐθὲν ἰσχύειν πέφυκεν οὐδʼ ὁ πᾶς πλοῦτος\nσυναχθείς, τὸ δὲ τῆς σαρκὸς ὀχληρὸν ἐξαιρεῖ καὶ τὰ\nπάνυ μέτρια καὶ τυχόντα πᾶσάν τε εὐποριστίαν κε-\n κτημένα· ὑπολείποντα δὲ καὶ. τὰ τοιαῦτα οὐ ταράττει\nτὸν ἀποθνήσκειν μελετῶντα. ἔτι καὶ τὸ ἀλγεινὸν τὸ\nδιʼ ἐνδείας πολλῆς ἠπιότητος ἢ τὸ διὰ πληρώσεως μετ-\n\n\nέχει, ἐὰν μή τις ταῖς κεναῖς δόξαις ἑαυτὸν ἀπατᾷ·\nἃ τε ποικιλία τὥν τροφῶν οὐχ ὅπως τὰς ταραχὰς τῆς\nψυχῆς ἐκλύει, ἀλλʼ οὐδὲ τὴν ἐν τῇ σαρκὶ ἡδονὴν συν-\nεπαύξει. πέρας γὰρ ἔχει καὶ αὕτη ἅμα τῇ τῆς ἀλγη-\nδόνος ὑπεξαιρέσει. ὡς τό γε τῆς σαρκοφαγίας οὐδʼ \nἔλυέν τι ὀχληρὸν τῆς φύσεως, οὐδʼ ὃ μὴ συντελού-\nμενον ἐπʼ ἀλγηδόνα ἠνύετο· τὴν δὲ βιαίαν χάριν\nεἶχε καὶ ταχὺ τῷ ἐναντίῳ μιγνυμένην. οὐ γὰρ πρὸς\nζωῆς συμμονήν, πρὸς δὲ ποικιλίαν ἡδονῶν συνεβάλ-\nλετο, ἐοικὸς ἀφροδισίοις ἢ ξενικῶν οἴνων πόσεσιν, \nὧν καὶ χωρὶς διαμένειν δύναται ἡ φύσις. ὧν δὲ χω-\nρὶς οὐκ ἄν ὑπομείνειεν, βραχέα παντάπασίν ἐστι καὶ\nδυνάμενα ῥᾳδίως καὶ μετὰ δικαιοσύνης καὶ ἐλευθε-\nρίας ἡσυχίας τε καὶ πολλῆς ῥᾳστώνης πορίζεσθαι."
    },
    "1.52": {
      "book": "1",
      "section": "52",
      "text": "ἔτι δὲ οὐδὲ πρὸς ὑγείαν τὰ κρέα συντελεῖ, ἀλλὰ \nμᾶλλον τῇ ὑγείᾳ ἐμποδίζει. διʼ ὧν γὰρ ὑγεία ἀνα-\nκτᾶται, διὰ τούτων καὶ διαμένει. ἀνακτᾶται δὲ διὰ\nτῆς λιτοτάτης καὶ ἀσάρκου διαίτης, ὥστε καὶ ταύτῃ\nἂν συμμείνειεν. εἰ δὲ μὴ πρὸς τὴν Μίλωνος ῥώμην\nτὰ ἄψυχα συμβάλλεται μηδὲ ὅλως πρὸς ἐπίτασιν \nἰσχύος, οὐδὲ γὰρ ῥώμης οὐδὲ ἐπιτάσεως ἰσχύος χρεία\nτῷ φιλοσόφῳ, εἰ μέλλοι θεωρίᾳ καὶ μὴ πράξεσι καὶ\nἀκολασίαις προσέχειν. οὐδὲν δὲ θαυμαστὸν τοὺς\nπολλοὺς οἴεσθαι εἰς ὑγίειαν συντελεἵν τὴν κρεοφα-\nγίαν· τῶν γὰρ αὐτῶν ἦν καὶ τὰς ἀπολαύσεις οἴεσθαι \nὑγείας εἶναι τηρητικὰς καὶ τὰ ἀφροδίσια, ἃ ὤνησε\nμὲν οὐδένα τινά, ἀγαπητὸν δὲ εἰ μὴ ἔβλαψεν. εἰ δʼ\nοἱ πολλοὶ μὴ τοιοῦτοι, οὐδὲν πρὸς ἡμᾶς· οὐδὲ γὰρ\nφιλίας καὶ εὐνοίας πιστόν τι καὶ διαμόνιμον ἐν τοῖς\nπολλοῖς· οὐδὲ δεκτικοὶ τούτων οὐδὲ σοφίας οὐδὲ τῶν \nἀξιόλογόν τι ἐχόντων σοφίας μορίων, οὐδὲ τοῦ συμ-\nφέροντος οὕτε τοῦ ἰδίου οὔτε τοῦ κοινοῦ συνετὸς ὁ\n\n\nπολύς, οὐδὲ ἐθῶν φαύλων καὶ ἀστείων κρίσιν ποι-\nεἴσθαι δυνάμενος. πρός τε τούτοις πολύ τὸ ἀσελγὲς\nκαὶ ἀκρασίας γέμον ἐν τοῖς πολλοῖς. διʼ ὃ οὐδὲ φοβη-\nτέον, μήποτε οὐκ ὦσιν οἱ βῥωσόμενοι τὰ ζῷα."
    },
    "1.53": {
      "book": "1",
      "section": "53",
      "text": "πάν- \n τῶν μὲν γὰρ φρονησάντων τὰ ἄριστα, οὐδεμία χρεία\nὀρνιθευτικῆς, ἰξευτῶν, ἁλιέων, συβωτῶν. αὐτὰ δὲ\nαὐτὰ διοικοῦντα τὰ ζῷα καὶ μὴ ἔχοντα τὸν ἐπιμελό-\nμενον καὶ ἐφεστῶτα ταχέως φθείρεται καὶ δαπανᾶ-\nται πρὸς τῶν ἐπιτιθεμένων καὶ τὸ πλῆθος ἀναλισκόν-\n των, ὥσπερ ἐπὶ μυρίων ὧν οὐ γεύονται ἄνθρωποι\nζῴων συμβέβηκε· μενούσης δὲ τῆς κατὰ ἀνθρώπους\nποικίλης καὶ παντοίας ἀφροσύνης ἔσονται μυρίοι καὶ\nοἴ ταῦτα λαιμαργήσοντες. τηρεῖν τε χρὴ τὴν ὑγείαν\nοὐ φόβῳ θανάτου, ἀλλʼ ἕνεκα τοῦ μὴ ἐμποδίζεσθαι\n πρὸς τὰ ἀγαθὰ τὰ ἐκ τῆς θεωρίας. διατηρητικὸν δὲ\nαὐτῆς μάλιστα μὲν ἡ τῆς ψυχῆς ἀτάραχος κατάστασις\nκαὶ ἡ πρὸς τὸ ὄντως ὄν διάθεσις τῆς διανοίας. πολύ\nγὰρ τὸ ἄχρι σώματος ἐντεῦθεν ἀφικνούμενον, ὡς\nπείρᾳ διέδειξαν ἡμῶν ἑταῖροι, καὶ ἀρθρῖτιν νόσον\n περί τε πόδας καὶ χεῖρας τοσαύτην οὖσαν, ὡς ὅλων\nὀκτὼ ἐτῶν φέρεσθαι βασταζομένους, ἀποκροῦσαι ἅμα\nτῇ ἐκστάσει τῶν χρημάτων καὶ πρὸς τὸ θεῖον ἐπιβλέ-\nψει· συναπέθεντο γοῦν ἄμα τοῖς χρήμασι καὶ ταῖς\nφροντίσιν καὶ τὴν νόσον τοῦ σώματος, ὥστε πολύ\n πρὸς ὑγίειαν καὶ τὸ πᾶν ἐκ τῆς ποιᾶς ψυχῆς καταστά-\nσεως εἰς τὸ σῶμα κάτεισιν. συμβάλλεται δὲ ὡς ἐπὶ\nπλεῖστονʼκαὶ ἡ τῆς τροφῆς ἐλάττωσις. καθόλου δὲ\nὀρθῶς ὁ Ἐπίκουρος ἔφασκεν εὐλαβητέον εἶναι τρο-\nφήν, ὓν ἀπολαῦσαι μὲν ποθοῦμεν καὶ διώκομεν,\n συντελεσθεῖσαν δʼ ἐν ἀχαρίστῳ τίθεμεν. τοιαύτη δὲ\nπᾶσα ἡ δαψιλὴς καὶ παχεῖα. καὶ τοῦτο πάσχουσιν\nοἱ περὶ ταύτην ἐπτοημένοι, ἢ ἀναλώμασιν ἢ νόσοις ἢ\n\n\n πλησμονῇ ἢ ἀσχολίαις περιπίπτοντες."
    },
    "1.54": {
      "book": "1",
      "section": "54",
      "text": "διʼ καὶ ἐπὶ\nτῶν λιτῶν φυλακτέον τὸ πλήσμιον, καὶ πανταχοῦ\nσκεπτέον τί διὰ τῆς ἀπολαύσεως ἢ κτήσεως γίγνεται\nκαὶ πηλίκον ἔχει μέγεθός καὶ τίνος ὀχληροῦ λυτικὸν\nσαρκὸς ἢ ψυχῆς· μηδὲ διὰ .... χάριν ἡ περὶ ἑκά- \nστου . ... ἔντασις γίγνεται, ὥσπερ ὁτω ... . βίος\nκεκύηται. ἀοριστεῖν γὰρ οὐδαμοῦ δεῖ, ἀλλʼ ἔχεσθαι\nὅρου καὶ μέτρου τοῦ ἐν τοῖς τοιούτοις, καὶ λογίζε-\nσθαι ὡς ὁ φοβούμενος ἐμψύχων ἀποχήν, εἴπερ διʼ\nἡδονὴν ἅπτεται κρεοφαγίας, τὸν θάνατον φοβεῖται. \nεὐθὺς γὰρ τῇ στερήσει τῶν βρωτῶν συνάπτει ἀορί-\nστου τινὸς δεινοῦ παρουσίαν, ἐξ ἧς ὁ θάνατος. παρὰ\nδὲ τὰς τοιαύτας καὶ τὰς ὁμογενεῖς αἰτίας καὶ ἡ τοῦ\nζῆν ἄπληστος ὄρεξις γίγνεται καὶ πλούτων καὶ χρη-\nμάτων καὶ δόξης τοῦ συναυξήσειν τε νομίζειν τὸ \nπᾶν ἀγαθὸν σὺν αὐτοῖς διὰ τοῦ πλείονος χρόνου,\nκαὶ τὸ κατὰ τὸν θάνατον δεινὸν ὡς ἀπέραντον φο-\nβεῖσθαι. ἡδονὴ δὲ ἡ διὰ πολυτελείας οὐδὲ ἐγγὺς\nτείνει τῆς διʼ αὐταρκείας τῷ πεπειραμένῳ γιγνομέ-\nνης· πολὺ γὰρ τὸ ἡδὺ ἐν τῷ κατανοεῖν, ὅσων αὐτὸς \nχρείαν ἔχει. ἀρθείσης γὰρ πολυτελείας, ἀρθείσης δὲ\nτῆς περὶ τὰ ἀφροδίσια πτοίας, τίς ἔξω φιλοτιμία, τίς\nλοιπὸν χρεία πλούτου ἀργοῦ, εἰς μηδὲν ἡμῖν χρησι-\nμεύοντος, ἀλλὰ μόνον βαρήσοντος; ὡς τὸ πεπληρῶ-\nσθαι γίγνεται καὶ ἡ ἐκ τοῦ τοιούτου κόρου ἡδονὴ \nἀκραιφνής. δεῖ δὲ καὶ τὸ σῶμα ἀπεθίζειν ὡς οἷόν τε.\nτῆς τοῦ κόρου ἡδονῆς, οὐ τῆς κατὰ τὴν πενίαν πλη-\nσμονῆς, καὶ γεύεσθαι, ἵνα ... . διὰ πάντων διέλθῃ,\nκαὶ ὅρον θεῖναι τὸ ἀναγκαῖον ἢ τὸ ἀόριστον. οὕτω\nγὰρ καὶ τούτῳ εἰληφέναι τὸ ἐνδεχόμενον ἀγαθὸν ἐνέ- \nσται διὰ τῆς αὐταρκείας καὶ ὁμοιώσεως τοῦ θεοῦ,\nοὕτως οὐδʼ αὐτὸ ἐπὶ πλέον ποθήσει οὐδὲ τὸν χρόνον\n\n\nὡς προσθήσοντα αὐτῷ μεῖζον ἀγαθόν, οὕτως δʼ αὖ\nἀληχθινῶς πλουτήσει τῷ φυσικῷ ὅρῳ τὸν πλοῦτον\nμετρῶν, οὐ δόξαις κεναῖς, οὕτως οὐκ ἐπʼ ἐλπίσι κρε-\nμήσεται μεγίστης ἡδονῆς πίστιν οὐκ ἐχούσης τοῦ γε-.\n νέσθαι· θορυβωδεστάτη γὰρ αὕτη· ἀλλʼ ἐν αὐταρ-\nκείᾳ τοῦ παρόντος καὶ γεγονότος ἤδη μενεἴ· οὐδὲ\nἀγωνιάσει μὴ τὸν πλείονα χρόνον παραμένειν."
    },
    "1.55": {
      "book": "1",
      "section": "55",
      "text": "πρὸς \nδὲ τούτοις πῶς οὐκ ἄτοπον πρὸς Διός, τὸν μὲν κακο-\nπαθοῦντα ἢ ἐν περιστάσει ὄντα ἰσχυρᾷ τῶν ἔξωθεν ἢ\n ἐν δεσμοῖς εἰλημμένον οὐδʼἔννοιαν ἔχειν τροφῆς, οὐδὲ\nπόθεν πορισθήσεται φροντίζειν, ἀλλὰ καὶ παρατιθε-\nμένης παραιτεῖσθαι τὴν ἀναγκαίαν· τὸν δὲ ὄντως\nδεσμιώτην κατατεινόμενον ταῖς ἔνδον κακοπαθείαις\nζητεῖν ἐδεσμάτων παρασκευήν, ποικιλίας φροντίζειν,\n διʼ ὧν τὸν δεσμὸν παχύνει; καὶ πῶς ταῦτα ἀνδρῶν\nἦν ἐγνωκότων ἃ πεπόνθασιν, οὐχὶ φιληδούντων οἷς\nπεπόνθασιν, καὶ ἐν οἷς εἰσὶν οὐκ εἰδότων; οἷς ἀντί-\nστροφον τὸ πάθος ἢ τοῖς εἰδόσι δεσμώταις τὴν ἑαυ-\nτῶν συμφορὰν γίγνεται. τῷ γὰρ ὑπάρχοντι βίῳ ἀχα-\n ριστοῦντες καὶ ταραχῆς ἀπλάτου γέμοντες, τοῦ ἀπόν-\nτος εἰς πλήρωσιν ἐφίενται. οὐδεὶς γὰρ ἀπὸ τοῦ πάντα\nαὐτῷ εὔλυτα εἶναι τὰ κατὰ τοὺς θορύβους ἔρχεται\nἐπὶ τραπεζῶν καὶ κλινῶν ἀργυρῶν ὀρέξεις καὶ μύ-\nρων καὶ μαγείρων καὶ σκευῶν καὶ ἐσθήτων καὶ δεί-\n πνων ἐπὶ πᾶν πλῆθος καὶ ποικιλίας καὶ πολυτελείας\nἀνθρώπων ἡκόντων, ἀλλʼ ἀπὸ ἀχρηστίας παντὶ τῷ\nὑπάρχοντι βίῳ καὶ ἀγαθῶν ἀορίστου γενέσεως καὶ\nταραχῆς ἀπλάτου. ὥσθʼ οἱ μὲν οὐ μέμνηνται τῷ τὸ\nπαρὸν ἀποκρούειν, οἱ δὲ τὸ μὴ παρὸν ζητοῦσι τῷ\n ἀχαριστεῖν τῷ παρόντι."
    },
    "1.56": {
      "book": "1",
      "section": "56",
      "text": "ἑκατέρως δὲ ὁ θεωρητικὸς \nτοῦ λιτοῦ τῆς διαίτης ἀνθέξεται· καὶ γὰρ οἶδεν ἐν\nοἷς ἐστιν δεσμοῖς· ὥστε πολυτελείας ὀρέγεσθαι οὐ\n\n\nδύναται, καὶ τὸ λιτὸν ἀγαπῶν οὐ ζητήσει ἐμψύχων\nβρώσεις, ὡς οὐκ ἀρκούμενος τῇ τῶν ἀψύχων. εἰ δὲ καὶ μὴ τοιαύτη ἦν ἡ τοῦ σώματος φύσις ἐπὶ\nτοῦ φιλοσόφου καὶ οὕτως εὐάγωγος καὶ διὰ τῶν τυ-\nχόντων εὐίατος, ἔδει δὲ καὶ ἀλγηδόνας ὑπομένειν \nἕνεκα τῆς ἀληθινῆς σωτηρίας, ἆρʼ οὐκ ἄν ὑπεμείνα-\nμεν; οὐ γὰρ δὴ νοσήματος στέρεσθαι δεῖ, ὅπου σπου-\nδάζοντες πάνθʼ ὑπομένομεν, τεμνόμενοι, φοινισσό-\nμενοι, καιόμενοι, πικρὰ φάρμακα πίνοντες, καθαιρό-\nμενοι διὰ γαστρός, διʼ ἐμέτων, διὰ ῥινῶν, μισθούς \nτε προσαναλίσκοντες τοῖς ταῦθʼ ἡμὰς διατιθεῖσιν,\nοὐχὶ δὲ τοῦ ἔνδον χάριν νοσήματος (ὡς ἂν τὸν ὑπὲρ\nἀθανασίας ἀγῶνα ἀθλοῦντες καὶ θεοῦ συνουσίας,\nὧν κωλυόμεθα διὰ τὴν τοῦ σώματος συνουσίαν)\nπάνθʼ ὑπομενοῦμεν εὐλόφως; εἰ καὶ μετʼ ἀλγηδόνων \nποιεῖσθαι τὰς ὑπομονὰς ἐχρῆν καὶ οὐ δήπου τοῖς νό-\nμοις τοῦ σώματος ἕπεσθαι βιαίοις οὖσι καὶ ἀντικειμιέ-\nνοις τοῖς τοῦ νοῦ νόμοις κοί ταῖς ὁδοῖς ταῖς σωτηρίοις\nὑπομένομεν. ὅπου δὲ νῦν οὐδὲ περὶ ἀλγηδόνων ὑπο-\nμονῆς φιλοσοφοῦμεν, ἀλλὰ περὶ ἡδονῶν οὐκ ἀναγ- \nκαίων ἀποβολῆς, τίς λοιπὸν ἀπολογία τοῖς ἀπαναι-\n σχυντεῖν πρὸς τὴν αὐτῶν ἀκρασίαν βουλομένοις;"
    },
    "1.57": {
      "book": "1",
      "section": "57",
      "text": "εἰ\nγὰρ δεῖ μηδὲν ὑποστειλὰμενον μετὰ παρρησίας εἰ-\nπεῖν, οὐκ ἔστιν ἄλλως τυχεῖν τοῦ τέλους ἢ προσηλω-\nθέντα μέν, εἰ χρὴ φάναι, τῷ θεῷ, ἀφηλωθέντα δὲ καὶ \nσώματος καὶ τῶν διὰ τούτου τῆς ψυχῆς ἡδυπταθειῶν,\nδιʼ ἔργων ἡμῖν τῆς σωτηρίας, οὐ διʼ ἀκροάσεως λό-\nγων ψιλῆς γινομένης. θεῷ δὲ οὐδὲ τῶν μερικῶν τινί,\nοὐχ ὅτι τῷ ἐπὶ πᾶσιν καὶ ὑπὲρ τὴν ἀσώματον φύσιν\nἀπλῶς μεθʼ ὁποίας οὖν διαίτης καὶ ὅλως σαρκοφα- \nγίας ἐνῆν οἰκειοῦσθαι, ἀλλʼ ἁγνείαις παντοίαις καὶ\nψυχῆς καὶ σώματος μόλις καταξιοῦσθαι τῆς ἐκείνου\n\n\nἐπαισθήσεως, φύντι τε καλῶς καὶ ζῶντι ὁσίως καὶ\nκαθαρῶς. ὥσθʼ ὅσῳ ὁ πάντων πατὴρ ἀπαθέστερος\nκαὶ καθαρώτερος καὶ αὐταρκέστατος, ἅτε πόρρω ὑλι-\nκῆς ἐμφάσεως ἱδρυμένος, τόσῳ τὸν προσιόντα αὐτῷ\n παντοίως καθαρόν τε καὶ ἁγνὸν εἶναι προσήκει, ἀρ-\nξάμενον ἀπὸ τοῦ σώματος καὶ τελευτῶντα εἰς τὸ εἴσω,\nκαθʼ ἕκαστον τῶν μερῶν ἢ ὅλως τῶν προσόντων τὴν\nκατὰ φύσιν ἑκάστῳ ἁγνείαν ἀπονέμοντα. ἀλλʼ ἴσως\nπρὸς μὲν ταῦτα οὐδεὶς ἂν ἀντείποι, ἀπορήσειε δʼ ἂν\nπῶς ἐν ἁγνείᾳ τίθεμεν τὴν ἀποχὴν, καίτοι ἐν ταῖς\nθυσίαις μηλοσφαγοῦντές τε καὶ βουθυτοῦντες ἁγνήν\nτε ταύτην νομίζοντες τὴν ἱερουργίαν καὶ θεοῖς κεχα-\nρισμένην. διʼ ὃ μακροῦ δεομένων λόγου πρὸς τὴν\nτούτων διάλυσιν, ἀπʼ ἄλλης ἀρχῆς τὰ περὶ τῶν θυ-\n σιῶν διαληπτέον."
    },
    "2.1": {
      "book": "2",
      "section": "1",
      "text": "Τῶν περὶ λιτότητος καὶ ἁγνείας ζητημάτων ἐχό- \nμενοι εἰς τὸν περὶ τῶν θυσιῶν, ὦ Καστρίκιε, λόγον\nἀφικόμεθα δυσδιαίτητόν τε ὁμοῦ καὶ πολλῆς ἐξηγή-\n σεως δεόμενον, εἰ μέλλοιμεν ἀληθῶς τε ἅμα καὶ τοῖς\nθεοῖς εὐαρέστως τὴν περὶ αὐτοῦ κρίσιν διαθήσειν.\nδιʼ ὃ εἰς ἴδιον σκέμμα τὸν τόπον ὑπερβαλλόμενοι,\nνῦν τὰ φαινόμενα ἡμῖν καὶ ὅσα δυνατὸν ἐξαγορεύειν\nἐροῦμεν, τὸ παρορώμενον πρότερον εἰς τὴν ἐξ ἀρχῆς\n προκειμένην ὑπόθεσιν εὐθύναντες."
    },
    "2.2": {
      "book": "2",
      "section": "2",
      "text": "πρῶτον μὲν γὰρ οὐ φαμὲν εἶναι ἀκόλουθον τῷ \nἀναιρεῖν τὰ ζῷα τὸ δεῖν ἐξ ἀνάγκης αὐτὰ καὶ ἐσθίειν,\nοὐδʼ ὁ τὸ ἕτερον διδούς, λέγω δὲ τὸ σφάττειν, τίθησι\n\n\nπάντως καὶ τὸ ἐσθίειν. αὐτίκα πολεμίους μὲν ἐπιόν-\nτας οἱ νόμοι ἀμύνεσθαι συνεχώρησαν, ἐσθίειν δʼ οὐ -\nτοὺς οὐκέτʼ εἶναι κατʼ ἄνθρωπον δέδοκται. δεύτερον\nοὐκ εἰ δαίμοσιν ἢ θεοῖς ἢ τισι δυνάμεσιν θῦσαί τι\nτῶν ἐμψύχων προσήκει διά τινας αἰτίας εἴτε γνω- \nστὰς εἴτε καὶ ἀγνώστους ἀνθρώποις, διὰ τοῦτο παὶ\nθοινᾶσθαι ἐξ ἀνάγκης δεῖ τὰ ζῷα. δειχθήσεται γὰρ\nἄνθρωπος παραλαμβανόμενος ἐν θύμασι καὶ ζῷα, ὧν\nοὐκ ἄν τις οὐδὲ τῶν εἰωθότων σαρκοφαγεῖν ἀνθρώ-\nπων ὑπομείνειεν ἂν γεύσασθαι. καὶ μὴν ἐπὶ τοῦ φο- \nνεύειν ζῷα τὸ αὐτὸ παρορᾶται πλημμέλημα. οὐ γὰρ\nεἴ τινα δεῖ, καὶ πάντα, ὡς οὐδʼ εἰ τὰ ἄλογα ζῷα, πάν-\n τως καὶ ἀνθρώπους."
    },
    "2.3": {
      "book": "2",
      "section": "3",
      "text": "ἣ τε ἀποχὴ τῶν ἐμψύχων, καθά-\nπερ κἀν τῷ πρώτῳ ἐλέγομεν, οὐχ ἀπλῶς πᾶσιν ἀν-\nθρώποις παραγγέλλεται, ἀλλὰ τοῖς φιλοσόφοις, καὶ\nτούτων μᾶλλον τοῖς ἐκ τοῦ θεοῦ καὶ τῆς τούτου μι-\nμήσεως τὴν σφῶν εὐδαιμονίαν ἀνάψασιν. οὐδὲ γὰρ\nἐν τῷ πόλεως βίῳ τὰ αὐτὰ οἱ νομοθέται τοῖς τε ἰδιώ-\nταις καὶ τοῖς ἱερεῦσιν ἀφωρίσαντο πρακτέα, ἀλλʼ\nἔστιν ἐν οἷς συγχωρήσαντες τοἵς πολλοῖς τὰ κατὰ τὴν \nτροφὴν καὶ τὸν ἄλλον βίον, τοὺς ἱερέας χρῆσθαι τοῖς\nαὐτοῖς διεκώλυσαν, θάνατον ἢ ζημίας μεγάλας θέν-\n τες τὰ ἐπιτίμια."
    },
    "2.4": {
      "book": "2",
      "section": "4",
      "text": "μὴ συγχεομένων ἄρα τούτων, ἀλλ’\nὃν προσήκει τρόπον διακρινομένων, τὰ πλεῖστα τῶν\nἀντιλεγομένων εὑρίσκεται μάταια. τὰ γὰρ πλεῖστα ἢ \nὅτι φονεύειν δεῖ διὰ τὰς βλάβας τὰς ἀπʼ αὐτῶν μη-\nνύσαντα καὶ τὸ ὅτι ἐσθίειν ὡς ἀκόλουθον λαμβάνει,\nἢ ὅτι ἐν ταῖς θυσίαις καὶ ζῷα παρελήφθη, συλλογίζε-\nται ὡς καὶ ἀνθρώποις ἄρα βρωτέον ταῦτα. καὶ πάλιν\nεἴ τινα διὰ τὸ ἄγριον ἀναιρετέον, ἀξιοῦσιν ὡς ἀκό- \nλουθον τὸ δεῖν φονεύειν καὶ τὰ ἥμερα· καὶ εἴ τισι\nβρωτέον, οἷον ἀθληταῖς καὶ στρατιώταις καὶ τοῖς διὰ\n\n\nσώματος τὴν ἐργασίαν ποιουμένοις, ὅτι καὶ φιλοσό-\nφοις· καὶ εἴ τισι τούτων, καὶ πᾶσι· πασῶν τῶν ἀκο-\nλουθιῶν τούτων μοχθηρῶν τε οὐσῶν καὶ οὐδεμίαν\nἀνάγκην τῆς θέσεως παραστῆσαι δυναμένων. καὶ ὅτι\n μὲν πᾶσαι μοχθηραί, ἐναργῶς αὐτόθεν τοῖς μὴ ἐρι-\nστικοῖς προσπίπτει. ἡμεῖς μέντοι τὰς μὲν ἤδη εὐθύ-\nναντες, τὰς δὲ προῖόντος τοῦ λόγου ἐλέγξειν μέλλον-\nτες, νῦν τὸ περὶ τῶν θυσιῶν σκέμμα διευκρινήσομεν,\nτάς τε ἀρχὰς ὅθεν γεγόνασιν ἀφηγούμενοι, καὶ τίνες\n καὶ ποῖαι ἦσαν αἱ πρῶται, πῶς τε μετέβρλλον καὶ\nπότε, καὶ εἰ πάντα θυτέον τῷ φιλοσόφῳ, τίσιν τε θυ-\nσίαι αἱ διὰ τῶν ζῴων γίγνονται· καὶ ὅλως πᾶν τὸ πα-\nρακείμενον, τὰ μὲν αὐτοὶ ἐφευρίσκοντες, τὰ δὲ παρὰ\nτῶν παλαιῶν λαμβάνοντες ἀναγράψομεν, τοῦ συμμέ-\n τρου καὶ οἰκείου τῇ ὑποθέσει στοχαζόμενοι κατὰ δύ-\nναμιν. ἔχει δὲ οὕτως."
    },
    "2.5": {
      "book": "2",
      "section": "5",
      "text": "ἀνάριθμος μέν τις ἔοικεν εἶναι χρόνος, ἀφʼ οὗ τό \nγε πάντων λογιώτατον γένος, ὡς φησὶν Θεόφραστος,\nκαὶ τὴν ἱερωτάτην ὑπὸ τοῦ Νείλου κτισθεῖσαν χώραν\n κατοικοῦν ἤρξατο πρῶτον ἁφοʼ Ἑστίας τοῖς οὐρανίοις\nθεοῖς θύειν οὐ σμύρνης οὐδὲ κασίας καὶ λιβανωτοῦ\nκρόκῳ μιχθέντων ἀπαρχάς· πολλαῖς γὰρ γενεαῖς\nὕστερον παρελήφθη ταῦτα, καὶ πλάνης καὶ μαστὴρ ὁ\nἄνθρωπος γιγνόμενος τῆς ἀναγκαίας ζωῆς μετὰ πολ-\n λῶν πόνων καὶ δακρύων σταγόνας τούτων ἀπήρξατο\nτοῖς θεοῖς· οὐ τούτων οὖν ἔθυον πρότερον, ἀλλὰ\nχλόης, οίονεί τινα τῆς γονίμου φύσεως χνοῦν ταῖς\nχερσὶν ἀράμενοι. δένδρα μὲν γὰρ δὴ πρὸ ζῴων ἀνέ-\nδωκεν ἡ γῆ,τῶν δένδρων δὲ πολὺ πρόσθεν τὴν ἐπέ-\n τειον γεννωμένην πόαν, ἧς δρεπόμενοι φύλλα καὶ ῥί-\nζας καὶ τοὺς ὅλους τῆς φύσεως αὐτῶν βλαστοὺς κατέ-\nκαιον, ταύτῃ τοὺς φαινομένους οὐρανίους θεοὺς τῇ\n\n\nθυσία δεξιούμενοι καὶ διὰ τοῦ πυρὸς ἀπαθανατίζον-\nτες αὐτοῖς τὰς τιμάς. τούτοις γὰρ καὶ τὸ πῦρ ἀθάνα-\nτον ἐφύλαττον ἐν τοῖς ἱεροῖς, ὡς ὄν μάλιστα αὐτοῖς\nὁμοιότατον. ἐκ δὲ τῆς θυμιάσεως τῶν ἀπὸ γῆς θυ-\nμιατήριά τε ἐκάλουν καὶ τὸ θύειν καὶ θυσίας· ἃ δὴ \nἡμεῖς ὡς τὴν ὑστέραν πλημμέλειαν σημαίνοντα οὐκ\nὀρθῶς ἐξακούομεν, τὴν διὰ τῶν ζῴων δοκοῦσαν θε-\nραπείαν καλοῦντες θυσίαν. τοσοῦτον δὲ τοῖς παλαι-\nοἵς τοῦ μὴ παραβαίνειν τὸ ἔθος ἔμελεν, ὡς κατὰ τῶν\nἐκλειπόντων τὸ ἀρχαῖον, ἐπεισαγόντων δὲ ἕτερον \nἀρασαμένους, ἀρώματα τὰ θυμιώμενα προσαγορεύ-\nσοι. τὴν δὲ ἀρχαιότητα τῶν εἰρημένων θυμιαμάτων\nκατίδοι τις ἂν, ἐπιβλέψας ὅτι πολλοὶ καὶ νῦν ἔτι θύ-\nουσι συγκεκομμένα τῶν εὐωδῶν ξύλων τινά. ὅθεν\nμετὰ τὴν ἐξ ἀρχῆς πόαν δενδροφυούσης ἤδη τῆς γῆς, \nπρώτης δρυὸς καρποφαγήσαντες, τῆς μὲν τροφῆς διὰ\nτὴν σπάνιν μικρά, τῶν δὲ φύλλων αὐτῆς πλείω τοῖς\nθεοἵς εἰς τὰς θυσίας ἀνὴπτον. μετὰ δὲ ταῦτα ὁ βίος\nἐπὶ τὴν ἥμερον ἢδη τροφὴν μεταβαίνων καὶ θύματα\n τὰ ἐκ τῶν καρπῶν “ἅλις δρυὸςʼʼ ἔφη."
    },
    "2.6": {
      "book": "2",
      "section": "6",
      "text": "τοῦ δὲ Δημη- \nτρίου καρποῦ μετὰ τὸν χέδροπα πρώτου φανέντος\nκριθῶν, ταύταις ἀπʼ ἀρχῆς μὲν οὐλοχυτεῖτο κατὰ τὰς\nπρώτας θυσίας τὸ τῶν ἀνθρώπων γένος· ὕστερον δὲ\nἐρεξαμένων τε αὐτὰς καὶ τὴν τροφὴν ψαισαμένων τὰ\nμὲν τῆς ἐργασίας ὄργανα θείαν τοῖς βίοις ἐπικουρίαν \nπαρασχόντα κρύψαντες εἰς ἀπόρρητον, ὡς ἱεροἵς αὐ-\nτοῖς ἀπήντων. τοῦ δʼ ἀληλεμένου βίου παρὰ τὸν\nπρόσθεν μακαρισθέντος, ἀπήρξαντο τῆς ψαισθείσης\nτροφῆς πρῶτον εἰς πῦρ τοῖς θεοῖς. ὅθεν ἔτι καὶ νῦν\nπρὸς τῷ τέλει τῶν θυσιῶν τοῖς ψαισθεἵσι θυλήμασι \nχρώμεθα, μαρτυροῦντες μὲν τῷ πραττομένῳ τὴν ἐξ\nἀρχῆς τῶν θυμάτων αὔξησιν, οὐ συνορῶντες δὲ τί-\n\n\nνων χάριν τούτων ἕκαστα δρῶμεν. ἀφʼ ὧν ὁρμωμέ-\nνοις ἡμἴν, καὶ τῶν καρπῶν ἀλλὰ καὶ τῶν πυρῶν ἀφθο-\nνωτέρων γιγνομένων, προσετίθεντο πελάνων ἤδη\nκαὶ τῶν λοιπῶν ἀπάντων ἀπαρχαὶ τοῖς θεοἴς εἰς τὰς\n θυσίας· πολλὰ μὲν ἀνθολογούντων, οὐκ ἐλάττω δὲ\nτούτων μιγνύντων τόκε, εἰ τι καλὸν εἶχον ἐν βίῳ καὶ\nπρέπον ὀσμῇ πρὸς θείαν αἴσθησιν. καὶ τὰ μὲν στέ-\nφοντες, τὰς δʼ εἰς πῦρ δωρούμενοι θείας ἑτέρας στα-\nγόνας οἴνου καὶ μέλιτος· ἔτι δʼ ἐλαίου ταἵς χρείαις\n ἀνευρίσκοντες ἀπήρχοντο καὶ τούτων τοῖς αἰτίοις θε-\nοῖς."
    },
    "2.7": {
      "book": "2",
      "section": "7",
      "text": "οἷς μαρτυρεῖν ἔοικεν καὶ ἡ Ἀθήνησιν ἔτι καὶ νῦν \nδρωμένη πομπὴ Ἡλίου τε καὶ Ὡρῶν. πομπεύει γὰρ\nεἰλυσπόα ἄγρωστις ἐπὶ πυρηνίων ἡγηρίας, ὄσπρια,\nδρῦς, μιμαίκυλα, κριθαί, πυροί, παλάθη ἡγητη-\n ρία, ἀλεύρων πυρίνων καὶ κριθίνων φθοῖς, ὀρθο-\nστάτης, χύτρος. πόρρω δὲ τῶν περὶ τὰς θυσίας ἀπαρ-\nχῶν τοἵς ἀνθρώποις προιουσῶν παρανομίας, ἡ τῶν\nδεινοτάτων θυμάτων παράληψις ἐπεισήχθη, ὠμότη-\nτος πλήρης, ὡς δοκεῖν τὰς πρόσθεν λεχθείσας καθʼ\n ἡμῶν ἀρὰς νῦν τέλος εἰληφέναι, σφαξάντων τῶν ἀν-\nθρώπων καὶ τοὺς βωμοὺς αἰμιαξάντων, ἀφʼ οὗ λιμῶν\nτε καὶ πολέμων πειραθέντες αἱμάτων ἥψαντο. τοιγὰρ\nοὖν τὸ δαιμόνιον, ὡς φησὶν ὁ Θεόφραστος, τούτων\nἐκατέρων νεμεσῆσαν ἐπιθεῖναι τὴν πρέπουσαν ἔοικε\n τιμωρίαν. καθʼ ὃ οἱ μὲν ἄθεοι γεγόνασι τῶν ἀνθρώ-\nπων, οἱ δὲ κακόφρονες μᾶλλον ἢ κακόθεοι λεχθέντες\nἂν ἐν δίκῃ, διὰ τὸ φαύλους καὶ μηθὲν ἡμῶνβελτίους\n3. πέλανα πέμματα ἐκ παιπάλης, ἥ ἐστι λεπτότατον ἄλευρον\nεἰς θυσίαν ἐπιτήδειον. ἢ οἱ μέλιτι δεδευμένοι καρποί. ἢ θεοὶ\nἀπαρχαί τινες. ἢ ὁ περὶ τῷ στόματι πεπηγὼς ἀφρός. καὶ τὸ πε-\nριπεπηγὸς καὶ ἐξηραμένον ὀπῶδες δάκρυον, οἷον λιβανωτὸν καὶ\nκόμι. καὶ ὁ τοῦ μάντεως μισθὸς ὀβολός.\n\n\nἡγεἵσθαι τὴν φύσιν εἶναι τοὺς θεούς· οὕτως οἱ μὲν\nἄθυτοι φαίνονται γενέσθαι τινές, οὐδεμίαν ἀπαρχὴν\nτῶν ὑπαρχόντων ποιούμενοι τοἵς θεοἵς· οἱ δὲ κακό-\n θυτοι καὶ παρανόμων ἁψάμενοι θυμάτων."
    },
    "2.8": {
      "book": "2",
      "section": "8",
      "text": "διʼ ὃ Θῶες\nμὲν οἱ ἐν μεθορίοις Θρᾴκης οίκήσαντες μηδενὸς ἀπαρ- \nχόμενοι μηδὲ θύοντες, ἀνάρπαστοι κατʼ ἐκεῖνον ἐγέ-\nνοντο τὸν χρόνον ἐξ ἀνθρώπων, καὶ οὔτε τοὺς οἰ-\nκοῦντας οὔτε τὴν πόλιν οὔτε τὸν τῶν οἰκήσεων θεμέ-\nλιον ἐξαίφνης οὐδεὶς εὑρεῖν ἐδύνατο·\n\nὕβριν γὰρ ἀτάσθαλον οὐκ ἐθέλεσκον \nἀλλήλων ἴσχειν, οὐδʼ ἀθανάτους θεραπεύειν\nἤθελον, οὐδʼ ἔρδειν μακάρων ἱεροῖς ἐπὶ βωμοῖς,\nἣ θέμις ἀθανάτοις.\n\nτοιγὰρ οὖν αὐτοὺς\n\nΖεὺς Κρονίδης ἔκρυψε χολούμενος, οὕνεκα τιμὰς \nοὐκ ἐδίδουν μακάρεσσιν\n\nοὐδʼ ἀπήρχοντο τούτοις, καθάπερ ἦν δίκαιον. Βασ-\nσάρων δὲ δὴ τῶν τὸ πάλαι τὰς Ταύρων θυσίας οὐ μό-\nνον ζηλωσάντων, ἀλλὰ καὶ τῇ τῶν ἀνθρωποθυσιῶν\nβακχείᾳ βορὰν τούτων προσθεμένων (καθάπερ ἡμεῖς \nνῦν ἐπὶ τῶν ζῴων· ἀπαρξάμενοι γὰρ τὰ λοιπὰ δαῖτα\nτιθέμεθα), τίς οὐκ ἀκήκοεν ὅτι μετὰ μανίας προσπί-\nπτοντές τε καὶ δάκνοντες ἀλλήλους, ἔτι δὲ πρὸς ἀλή-\nθειαν αἱμοδαιτοῦντες οὐκ ἐπαύσαντο πρὶν τὸ γένος\nἐξαναλῶσαι τῶν πρώτων παρʼ αὐτοῖς τῆς τοιαύτης \n ἁψαμένων θυσίας;"
    },
    "2.9": {
      "book": "2",
      "section": "9",
      "text": "ὑστέρα μὲν τοίνυν καὶ νεωτάτη ἡ\nδιὰτῶν ζῴων θυσία, τὴν δὲ αἰτίανλαβοῦσα οὐκ εὐχά-\nριστον ὡς ἡ ἐκ τῶν καρπῶν, ἀλλὰ λιμοῦ ἢτινος ἄλλης\nδυστυχίας περίστασιν. αὐτίκα τῶν κατὰ μέρος παρʼ\nἈθηναίοις ἀναιρέσεων αἱ αἰτίαι ἢ ἀγνοίας ἢ ὀργὰς ἢ \nφόβουςτὰς ἀρχὰς ἔχουσιν.τὴν μὲν γὰρ τῶν συῶν σφα-,\nγὴν ἀκουσίῳ ἁμαρτίᾳ Κλυμένης προσάπτουσιν, ἀπρο-\n\n\nαιρέτως μὲν βαλούσης, ἀνελούσης δὲ τὸ ζῷον. διʼ ὃ\nκαὶ εὐλαβηθέντα αὐτῆς τὸν ἄνδρα, ὡς παράνομον\nδιαπεπραγμένης, Πυθῶδε ἀφικόμενον χρήσασθαι τῷ\nτοῦ θεοῦ μαντείῳ. τοῦ δὲ θεοῦ τῷ συμβάντι ἐπιτρέ-\n ψαντος, ἀδιάφορον λοιπὸν νομίσαι τὸ γιγνόμενον. ἐπι-\nσκόπῳ δέ, ὃς ἦν ἔκγονος τῶν θεοπρόπων, βουληθέντι\nπροβάτων ἀπάρξασθαι, ἐπιτρέψαι μὲν φασὶ τὸ λόγιον,\nσὺν πολλῇ δὲ εὐλαβείᾳ. ἔχει γὰρ οὕτως·\n\nοὔ σε θέμις κτείνειν ὀίων γένος ἐστὶ βέβαιον,\n ἔγγονε θειοπρόπων· ὓ δʼ ἑκούσιον ἄν κατανεύσῃ\nχέρνιβʼ ἐπιθύειν τὸ δʼ, ἐπίσκοπε, φημὶ δικαίως."
    },
    "2.10": {
      "book": "2",
      "section": "10",
      "text": "αἶγα δʼ ἐν Ἰκορίῳ τῆς Ἀττικῆς ἐχειρώσαντο πρῶ- \nτον, ὅτι ἄμπελον ἀπέθρισεν· βοῦν δὲ Δίομος ἔσφαξε\nπρῶτος,ἰερεύς ὢν τοῦ Πολιῶς Διός, ὅτι τῶν Διπο-\n λείων ἀγομένων καὶ παρεσκευασμένων κατὰ τὸ πά-\nλαι ἔθος τῶν καρπῶν ὁ βοῦς προσελθὼν ἀπεγεύσατο\nτοῦ ἱεροῦ πελάνου· συνεργοὺς γὰρ λαβὼν τοὺς ἄλ-\nλους ὅσοι παρῆσαν, ἀπέκτεινε τοῦτον. καὶ παρὰ μὲν\nἈθηναίοις τοιαῦται κατὰ μέρος ἀποδίδονται αἰτίαι,\n ἄλλαι δὲ παρʼ ἄλλοις λέγονται· πλήρεις δὲ πᾶσαι οὐκ\nεὐαγῶν ἀπολογιῶν. λιμὸν δὲ οἱ πλεῖστοι αἰτιῶνται\nκαὶ τὴν ἐκ τούτου ἀδικίαν. διʼ ὃ γευσάμενοι τῶν ἐμ-\nψύχων ἀπήρξαντο καὶ τούτων, εἰωθότες τῆς τροφῆς\nἀπέχεσθαι. ὅθεν οὐδὲ πρεσβύτερον τὸ θυσιῶν ὑπάρ-\n χον τῆς ἀναγκαίας τροφῆς ἐκ τούτου ἀφορίζοι ἄν τοἵς\nἀνθρώποις τὸ βρωτέον, ἑπόμενον δὲ οἷς ἐγεύσαντο\nκαὶ ἀπήρξαντο, οὐκ ἀναγκάζοι προσίεσθαι ὡς εὐσε-\nβές, οὗ μὴ εὐσεβῶς τοῖς θεοῖς ἀπήρξαντο."
    },
    "2.11": {
      "book": "2",
      "section": "11",
      "text": "μηνύει δὲ \nοὐχ ἥκιστα ἐξ ἀδικίας πᾶν τὸ τοιοῦτο λαβεῖν τὴν ἀρ-\n χὴν τὸ μὴ ἐν παντὶ ἔθνει τὰ αὐτὰ ἢ θύειν ἢ ἐσθίειν,\nἐκ δὲ τῆς χρείας τῆς πρὸς αὐτοὺς στοχάζεσθαι τοῦ\nκαθήκοντος. παρὰ γοῦν Αἰγυπτίοις καὶ οίνιξι θᾶττον\n\n\nἄν τις ἀνθρωπείων κρεῶν γεύσαιτο ἢ θηλείας βοός.\nαἴτιον δὲ ὅτι χρήσιμον τὸ ζῷων ὄν τοῦτο ἐσπάνιζεν\nπαρʼ αὐτοἵς. διʼ ὃ ταύρων μὲν καὶ ἐγεύσαντο καὶ\nἀπήρξαντο, τῶν δὲ θηλειῶν φειδόμενοι τῆς γονῆς\nἕνεκα, ἐν μύσει τὸ ἅψασθαι ἐνομοθέτησαν· καίτοι γε \nτῆς χρείας ἐφʼ ἑνὸς καὶ ταὐτοῦ γένους τῶν βοῶν τό τε\nεὐσεβὲς καὶ τὸ ἀσεβὲς διώρισαν. ὧν δὴ τοῦτον ἐχόν-\nτων τὸν τρόπον, εἰκότως ὁ Θεόφραστος ἀπαγορεύει\nμὴ θύειν τὰ ἔμιψυχα τοὺς τῷ ὄντι εὐσεβεῖνἐθέλοντας,\n χρώμενος καὶ τοιαύταις ἄλλαις αἰτίαις."
    },
    "2.12": {
      "book": "2",
      "section": "12",
      "text": "πρῶτον μὲν \nὅτι ἐξ ἀνάγκης μείζονος, ὡς ἔφαμεν,ἡμᾶς καταλαβού-\nσης κατήρξαντο αὐτῶν· λιμοὶ γὰρ αἴτιοι καὶ πόλεμοι,\nοἵ καὶ τοῦ γεύσασθαι ἀνάγκην ἐπήγαγον. ὄντων οὦν\nτῶν καρπῶν, τίς χρεία τῷ τῆς ἀνάγκης χρῆσθαι θύ-\nματι; ἔπειτα τῶν εὐεργεσιῶν τὰς ἀμοιβὰς καὶ τὰς \nχάριτας ἄλλοις μὲν ἄλλας ἀποδοτέον κατὰ τὴν ἀξίαν\nτῆς εὐποιίας, τοἵς δὲ εἰς τὰ μέγιστα ἡμᾶς εὖ πεποιη-\nκόσιν τὰς μεγίστας καὶ ἀπὸ τῶν τιμιωτάτων, καὶ μά-\nλιστα εἰ αὐτοὶ εἶεν τούτων πάροχοι. κάλλιστα δὲ καὶ\nτιμιώτατα ὧν ἡμᾶς οἱ θεοὶ εὖ ποιοῦσιν, οἱ καρποί· \nδιὰ γὰρ τούτων ἡμᾶς σώζουσιν καὶ νομίμιως ζῆν παρέ-\nχουσιν· ὥστε ἀπὸ τούτων αὐτοὺς τιμητέον. καὶ μὴν\nθύειν δεἵ ἐκεῖνα, ἃ θύοντες οὐδένα πημανοῦμεν· οὐ-\nθὲν γὰρ ὡς τὸ θῦμα ἀβλαβὲς εἶναι χρὴ πᾶσιν. εἰ δὲ\nλέγοι τις ὅτι οὐχ ἧττον τῶν καρπῶν καὶ τὰ ζῷα ἡμῖν \nὁ θεὸς εἰς χρῆσιν δέδωκεν, ἀλλ’ οὖν γε ἐπιθυομένων\nτῶν ζῴων φέρει τινὰ βλάβην αὐτοῖς, ἅτε τῆς ψυχῆς\nνοσφιζομένων. οὐ θυτέον οὖν ταῦτα· ἡ γὰρ θυσία\nὁσία τίς ἐστι κατὰ τοὔνομα. ὅσιος δὲ οὐδεὶς ὅς ἐκ\nτῶν ἀλλοτρίων ἀποδίδωσι χάριτας, κἂν καρποὺς λάβη \nκἂν φυτά, μὴ ἐθέλοντος. πῶς γὰρ ὅσιον ἀδικουμένων\nτῶν ἀφαιρεθέντων; εἰ δὲ οὐδὲ καρπούς ὁ ἀφελόμε-\n\n\nνος ἄλλων ὁσίως θύει, τά γε τούτων τιμιώότερα παν-\nτελῶς οὐχ ὅσιον ἀφαιρουμένους τινῶν θύειν· τὸ γὰρ\nδεινὸν οὕτω γίγνεται μεῖζον· ψυχὴ δὲ πολλῷ τιμιώ-\nτερον τῶν ἐκ γῆς φυομένων, ἣν ἀφαιρεῖσθαι θύοντα\nτὰ ζῷα οὐ προσῆκεν."
    },
    "2.13": {
      "book": "2",
      "section": "13",
      "text": "ἀλλʼ ἴσως τις ἂν εἴποι ὅτι καὶ \nτῶν φυτῶν ἀφαιροῦμέν τι· οὔ; οὐχ ὁμοία ἡ ἀφαί-\nρεσις· οὐ γὰρ παρὰ ἀκόντων. καὶ γὰρ ἡμῶν ἐασάν-\nτων αὐτά, μεθίει τοὺς καρπούς· καὶ ἡ τῶν καρπῶν\nλῆψις οὐ μετʼ ἀπωλείας αὐτῶν, καθάπερ ὅταν τὰ ζῷα\n τὴν ψυχὴν πρόηται. καὶ τὴν παρὰ τῶν μελιττῶν δὲ\nτοῦ καρποῦ παραληψιν ἐκ τῶν πόνων ἡμῶν γιγνομέ-\nνην, κοινὴν ἔχειν προσήκει καὶ τὴν ὄνησιν. συνά-\nγουσι γὰρ αἱ μέλιτται ἐκ τῶν φυτῶν τὸ μέλι, ἡμεῖς\nδὲ αὐτῶν ἐπιμελούμεθα. διʼ ὃ καὶ δεῖ οὕτω μερίζε-\n σθαι, ὡς μηδεμίαν αὐταῖς γίγνεσθαι βλάβην. τὸ δʼ\nἄχρηστον μὲν ἐκείναις, ἡμῖν δὲ χρήσιμον εἴη ἂν μι-\nσθὸς ὁ παρʼ ἐκείνων. ἀφεκτέον ἄρα τῶν ζῴων ἐν ταῖς\nθυσίαις. καὶ γὰρ ἄλλως πάντα μὲν τῶν θεῶν ἐστίν,\nἡμῶν δὲ δοκοῦσιν εἶναι οἱ καρποί· ἡμεῖς γὰρ καὶ σπεί-\n ρομεν αὐτοὺς καὶ φυτεύομεν κοί ταῖς ἄλλαις ἐπιμελεί-\nαις ἀνατρέφομεν. θυτέον οὖν ἑκ τῶν ἡμετέρων, οὐ τῶν\nἀλλοτρίων· ἐπεὶ καὶ τὸ εὐδάπανον καὶ εὐπόριστον τοῦ\nδυσπορίστου ὁσιώτερον καὶ θεοῖς κεχαρισμένον, καὶ τὸ\nῥᾷστον τοῖς θύουσιν πρὸς συνεχῆ εὐσέβειαν ἕτοιμον.\n τὸ τοίνυν μήθʼ ὅσιον μήτʼ εὐδάπανον οὐ πάνυ θυ-\nτέον, εἰ καὶ παρείη."
    },
    "2.14": {
      "book": "2",
      "section": "14",
      "text": "ὅτι δʼ οὐ τῶν εὐπορίστων καὶ \nεὐδαπάνων τὰ ζῷα, θεωρητέον, εἰς τὸ πολὺ τοῦ γέ-\nνους ἡμῶν ὁρῶντας. οὐ γὰρ εἴ τινές εἰσι “πολύρρη-\nνες” καὶ “πολυβοῦται” τῶν ἀνθρώπων, τοῦτο σκε-\n πτέον· πρῶτον μὲν ὅτι πολλὰ τῶν ἐθνῶν οὐκ ἔκτηται\nτῶν θυσίμων ζῴων οὐθέν, εἰ μή τις τῶν ἀτίμων λέ-\nγοι· δεύτερον δὲ ὅτι τῶν ἐν αὐταῖς ταῖς πόλεσιν οἰ-\n\n\nκούντων οἱ πλεῖστοι σπανίζουσι τούτων. εἰ δὲ καὶ\nτῶν ἡμέρων τις καρπῶν λέγοι σπανίζειν, ἀλλʼοὐ τῶν\nγε λοιπῶν τῶν ἐκ γῆς φυομένων· οὐδʼ οὕτω χαλε-\nπὸν τοὺς καρποὺς ὡς τὰ ζῷα πορίσασθαι. ῥᾴων γὰρ\nὁ πόρος τῶν καρπῶν καὶ τῶν ἀπὸ γῆς ἢ ὁ τῶν ζῴων.\nτὸ δὲ εὐδάπανον καὶ εὐπόριστον πρὸς συνεχῆ εὐσέ-\n βειαν συντελεῖ καὶ πρὸς τὴν ἀπάντων."
    },
    "2.15": {
      "book": "2",
      "section": "15",
      "text": "καὶ μαρτυρεῖ\nγε ἡ πεῖρα ὅτι χαίρουσιν τούτῳ οἱ θεοὶ ἢ τῷ πολυδα-\nπάνῳ. οὐ γὰρ ἄν ποτε τοῦ Θετταλοῦ ἐκείνου τοὺς\nχρυσόκερως βοῦς καὶ τὰς ἑκατόμβας τῷ Πυθίῳ προσ- \nἀγοντος μᾶλλον ἔφησεν ἡ Πυθία τὸν Ἑρμιονέα κεχα-\nρίσθαι θύσαντα τῶν ψαιστῶν ἐκ τοῦ πηριδίου τοῖς\nτρισὶ δακτύλοις. προσεπιβαλόντι δὲ διὰ τὸ ῥηθὲν τὰ\nλοιπὰ πάντα τῆς πήρας ἐπὶ τὰν βωμόν, εἶπε πάλιν ὅτι\nδὶς τόσον ἀπέχθοιτο τοῦτο δράσας ἢ πρότερον ἦν κε- \nχαρισμένος. οὕτω τὸ εὐδάπανον φίλον θεοῖς, καὶ μὰλ-\nλον τὸ δαιμόνιον πρὸς τὸ τῶν θυόντων ἦθος ἢ πρὸς\n τὸ τῶν θυομένων πλῆθος βλέπει."
    },
    "2.16": {
      "book": "2",
      "section": "16",
      "text": "τὰ παραπλήσια δὲ\nκαὶ Θεόπομπος ίστόρηκεν, εἰς Δελφοὺς ἀφικέσθαι\nἄνδρα Μδάγνητα ἐκ τῆς Ἀσίας φάμενος, πλούσιον \nσφόδρα, κεκτημένον συχνὰ βοσκήματα. τοῦτον δʼ εἰ-\nθίσθαι τοἵς θεοῖς καθʼ ἕκαστον ἐνιαυτὸν θυσίας ποι-\nεἴσθαι πολλὰς καὶ μεγαλοπρεπεῖς· τὰ μὲν διʼ εὐπο-\nρίαν τῶν ὑπαρχόντων, τὰ δὲ διʼ εὐσέβειαν καὶ τὸ\nβούλεσθαι τοῖς θεοῖς ἀρέσκειν. οὕτω δὲ διακείμενον \nπρὸς τὸ δαιμόνιον ἐλθεῖν εἰς Δελφούς, πομπεύσαντα\nδὲ ἑκατόμβην τῷ θεῷ καὶ τιμήσαντα μεγαλοπρεπῶς\nτὸν Ἀπόλλωνα παρελθεῖν εἰς τὸ μαντεῖον χρηστηρια-\nσόμενον· οἰόμενον δὲ κάλλιστα πάντων ἀνθρώπων\nθεραπεύειν τούς θεούς ἐρέσθαι τὴν Πυθίαν, τὸν ἄρι- \nστα καὶ προθυμότατα Ιὸ δαιμόνιον γεραίροντα θε-\nσπίσαι καὶ τὸν ποιοῦντα τὰς θυσίας προσφιλεστάτας,\n\n\nὑπολαμβάνοντα δοθήσεσθαι αὑτῷ τὸ πρωτεῖον. τὴ\nδὲ ίέρειαν ἀποκρίνασθαι, πάντων ἄριστα θεραπεύειν\nτοὺς θεούς Κλέαρχον κατοικοῦντα ἐν Μεθυδρίῳ τῆς\nἈρκαδίας. τὸν δʼ ἐκπλαγέντα ἐκτόπως ἐπιθυμῆσαι\n τὸν ἄνθρωπον ἰδεῖν καὶ ἐντυχόντα μαθεἵν, τίνα τρό-\nπον τὰς θυσίας ἐπιτελεῖ. ἀφικόμενον οὖν ταχέως εἰς\nτὸ Μεθύδριον πρῶτον μὲν καταφρονἦσοι μικροῦ καὶ\nταπεινοῦ ὄντος τὸ μέγεθος τοῦ χωρίου, ἡγούμενον\nοὐχ ὅπως ἄν τινα τῶν ἰδιωτῶν, ἀλλʼ οὐδʼ ἂν αὐτὴν\n τὴν πόλιν δύνασθαι μεγαλοπρεπέστερον αὐτοῦ καὶ\nκάλλιον τιμῆσαι τοὺς θεούς. ὅμως δʼ οὖν συντυ-\nχόντα τῷ ἀνδρὶ ἀξιῶσαι φράσαι αὐτῷ, ὅντινα τρόπον\nτοὺς θεοὺς τιμᾷ. τὸν δὲ Κλέαρχον φάναι ἐπιτελεῖν\nκαὶ σπουδαίως θύειν ἐν τοῖς προσήκουσι χρόνοις,\n κατὰ μιῆνα ἕκαστον ταῖς νουμηνίαις στεφανοῦντα καὶ\nφαιδρύνοντα τὸν Ἑρμῆν καὶ τὴν Ἑκάτην καὶ τὰ λοιπὰ\nτῶν ίερῶν, ἅ δὴ τοὺς προγόνους καταλιπεἵν, καὶ τι-\nμᾶν λιβανωτοῖς καὶ ψαιστοῖς καὶ ποπάνοις· κατʼ ἐνι-\nαυτὸν δὲ θυσίας δημοτελεῖς ποιεῖσθαι, παραλείποντα\n οὐδεμίαν ἑορτήν· ἐν αὐταῖς δὲ ταύταις θεραπεύειν\nτοὺς θεοὺς οὐ βουθυτοῦντα οὐδὲ ίερεῖα κατακόπτοντα,\nἀλλʼ ὅ τι ἂν παρατύχῃ ἐπιθύοντα, σπουδάζειν μέντοι\nἀπὸ πάντων τῶν περιγιγνομένων καρπῶν καὶ τῶν\nὡραίων,ἃ ἑκ τῆς γῆς λαμβάνεται, τοῖς θεοῖς τὰς ἀπαρ-\n χὰς ἀπονέμειν· καὶ τὰ μὲν παρατιθέναι, τὰ δὲ καθα-\nγιζειν αὐτοῖς· αὐτὸν δὲ τῇ αὐταρκείᾳ προσεσχηκότα\nτοῦ θὔσαι βοῦς προνοεῖσθαι."
    },
    "2.17": {
      "book": "2",
      "section": "17",
      "text": "παρʼ ἐνίοις δʼ ἱστορεῖται τῶν συγγραφέων, τῶν\nΤυρρηνῶν μετὰ τὸ κρατῆσαι Καρχηδονίων ἑκατόμβας\nκατὰ πολλὴν ἔριν τὴν πρὸς ἀλλήλους ἐκπρεπεῖς παρα-\nστησάντων τᾷ Ἀπόλλωνι, εἶτα πυνθανομένων αἷς\nἡσθείη μάλιστα, παρʼ ἐλπίδα πᾶσαν αὐτὸν ἀποκρίνα- \nσθαι, διότι τοῖς Δοκίμου ψαιστοῖς. Δελφὸς δὲ ἦν οὗ-\nτος, σκληρὰ γεωργῶν πετρίδια· κατιών δὲ ἀπὸ τοὔ\nχωρίου ἐκείνης τῆς ἡμέρας, ἐκ τῆς περικειμένης πή-\nρας τῶν ἀλφίτων ὀλίγας δράκας ἐθυλήσατο, πλέον\nτέρψας τὸν θεὸν τῶν μεγαλοπρεπεῖς θυσίας συντελε- \nσάντων. ὅθεν καὶ τῶν ποιητῶν τισὶ διὰ τὸ γνώριμον\nἀποφαίνεσθαι ἐδόκει τὰ τοιαῦτα, ὡς Ἀντιφάνει ἐν\nΜύστιδι λέγεται,\n\nταῖς εὐτελείαις οἱ θεοὶ χαίρουσι γάρ·\nτεκμήριον δʼ· ὅταν γὰρ ἑκατόμβας τινὲς\nθύωσιν, ἐπὶ τούτοις ἅπασιν ὕστατος\nπάντων καὶ λιβανωτὸς ἐπετέθη.\nὡς τἄλλα μὲν τὰ πολλὰ παραναλούμενα\nδαπάνην ματαίαν οὖσαν αὐτῶν οὕνεκα,\nτὸ δὲ μικρὸν αὐτὸ τοῦτʼ ἀρεστὸν τοῖς θεοῖς.\n\nκαὶ Μένανδρος δʼ ἐν Δυσκόλῳ φησίν·\n\nὁ λιβανωτὸς εὐσεβὴς\nκαὶ τὸ πόπανον· τοῦτʼ ἔλαβεν ὁ θεὸς ἐπὶ τὸ πῦρ\nἅπαν τεθέν."
    },
    "2.18": {
      "book": "2",
      "section": "18",
      "text": "διὰ τοῦτο καὶ τοῖς κεραμεοῖς ἀγγείοις καὶ τοῖς ξυ- \nλίνοις καὶ πλεκτοῖς ἐχρῶντο καὶ μᾶλλον πρὸς τὰς δη-\nμοτελεῖς ἱεροποιίας, τοιούτοις χαίρειν πεπεισμένοι τὸ\nθεῖον. ὅθεν καὶ τὰ παλαιότατα ἤδη κεραμεᾶ καὶ ξύ-\nλινα ὑπάρχοντα μᾶλλον θεῖα νενόμισται διά τε τὴν\n12. τοῦτο καὶ Σώπατρος προφέρει ἐν ταῖς ἐκλογαῖς τῶν ἱστο-\nριῶν.\n\n\nὕλην καὶ τὴν ἀφέλειαν τῆς τέχνης. τὸν γοῦν Αίσχύ-\nλον φασί, τῶν Δελφῶν ἀξιούντων εἰς τὸν θεὸν γρά-\nψαι παιᾶνα, εἰπεῖν ὅτι βέλτιστα Τυννίχῳ πεποίη-\nται· παραβαλλόμενον δὲ τὸν αὑτοῦ πρὸς τὸν ἐκείνου\n ταὐτὸν πείσεσθαι τοῖς ἀγάλμασιν τοῖς καινοῖς προς\nτὰ ἀρχαῖα· ταῦτα γὰρ καίπερ ἀφελῶς πεποιημένα,\nθεῖα νομίζεσθαι, τὰ δὲ καινὰ περιέργως εἰργασμένα\nθαυμάζεσθαι μέν, θεοῦ δὲ δόξαν ἧττον ἔχειν. καὶ\nτὸν Ἡσίοδον οὖν εἰκότως τὸν τῶν ἀρχαίων θυσιῶν\n νόμον ἐπαινοῦντα εἰπεῖν,\n\nὥς κε πόλις ῥέζῃσι, νόμος δʼ ἀρχαῖος ἄριστος."
    },
    "2.19": {
      "book": "2",
      "section": "19",
      "text": "οἱ δὲ τὰ περὶ τῶν ἱερουργιῶν γεγραφότες\n\nθυσιῶν τὴν περὶ τὰ πόπανα ἀκρίβειαν φυλάττειν\nπαραγγέλλουσιν, ὡς ἀρεστὴν τοῖς θεοῖς ταύτην ἢ\n τὴν διὰ τῶν ζῴων θυσίαν. καὶ Σοφοκλῆς διαγρά-\nφων τὴν θεοφιλῆ θυσίαν φησὶν ἐν τῷ Πολυΐδῳ,\n\nἦν μὲν γὰρ οἰὸς μαλλός, ἦν δʼ ἀμπέλου\nσπονδή τε καὶ ῥὰξ εὖ τεθησαυρισμένη·\nἐνῆν δὲ παγκάρπεια συμμιγὴς ὀλαῖς\n λίπος τʼ ἐλαίας καὶ τὸ ποικιλώτατον\nξουθῆς μελίσσης κηρόπλαστον ὄργανον.\n\nσεμνὰ δʼ ἦν τῶν πρὶνὑπομνήματα ἐν Δήλῳ ἐξ Ὑπερ–\nβορέων ἀμαλλοφόρων. δεῖ τοίνυν καθηραμένους τὸ\nἦθος ἰέναι θύσοντας, τοῖς θεοῖς θεοφιλεῖς τὰς θυ-\n σίας προσάγοντας, ἀλλὰ μὴ πολυτελεῖς. νῦν δὲ\nἐσθῆτα μὲν λαμπρὰν περὶ σῶμα μὴ καθαρὸν ἀμφιε-\nσαμένοις οὐκ ἀρκεῖν νομίζουσι πρὸς τὸ τῶν θυσιῶν\nἁγνόν ὅταν δὲ τὸ σῶμα μετὰ τῆς ἐσθῆτός τινες\nλαμπρυνάμενοι, μὴ καθαρὰν κακῶν τὴν ψυχὴν ἔχον-\n τες ἴωσι πρὸς τὰς θυσίας, οὐδὲν διαφέρειν νομί-\nζουσιν, ὥσπερ οὐ τῷ θειοτάτῳ γε τῶν ἐν ἡμῖν χαί-\nροντα μάλιστα τὸν θεὸν διακειμένῳ καθαρῶς, ἅτε\n\n\nσυγγενεῖ πεφυκϲτι. ἐν γοῦν Ἐπιδαύρῳ προεγέγρα-\nπτο,\n\nἁγνὸν χρὴ ναοῖο θυώδεος ἐντὸς ἰόντα\nἔμμεναι· ἁγνείη δʼ ἔστι φρονεῖν ὅσια."
    },
    "2.20": {
      "book": "2",
      "section": "20",
      "text": "ὅτι δὲ οὐ τῷ εὐόγκῳ χαίρει ὁ θεὸς τῶν θυσιῶν,\n\nἀλλὰ τῷ τυχόντι, δῆλον ἐκ τοῦ τῆς καθʼ ἡμέραν τρο-\nφῆς, κἂν ὁποία τις οὖν αὕτη παρατεθῇ, ταύτης πρὸ\nτῶν ἀπολαύσεων πάντας ἀπάρχεσθαι μικρὸν μέν,\nἀλλὰ τῷ μικρῷ τούτῳ παντὸς μᾶλλον μεγάλη τίς ἐστι\nτιμή. διὰ πολλῶν δὲ ὁ Θεόφραστος ἐκ τῶν παρʼ ἑκά- \nστοις πατρίων ἐπιδείξας, ὅτι τὸ παλαιὸν τῶν θυσιῶν\nδιὰ τῶν καρπῶν ἦν τῶν ἐπετείων πρότερον τῆς πόας\nλαμβανομένης, καὶ τὰ τῶν σπονδῶν ἐξηγεῖται τοῦτον\nτὸν τρόπον. τὰ μὲν ἀρχαῖα τῶν ἱερῶν νηφάλια παρὰ\nπολλοῖς ἦν (νηφάλια δʼ ἐστὶν τὰ ὑδρόσπονδα), τὰ \nδὲ μετὰ ταῦτα μελίσπονδα· τοῦτον γὰρ ἕτοιμον παρὰ\nμελιττῶν πρῶτον ἐλάβομεν τὸν ὑγρὸν καρπόν· εἶτʼ\nἐλαιόσπονδα · τέλος δʼ ἐπὶ πᾶσιν τὰ ὕστερον γεγο-\n νότα οἰνόσπονδα."
    },
    "2.21": {
      "book": "2",
      "section": "21",
      "text": "μαρτυρεῖται δὲ ταῦτα οὐ μόνον\nὑπὸ τῶν κύρβεων, αἳ τῶν Κρήτηθέν εἰσι Κορυβαν- \nτικῶν ἱερῶν οἷον ἀντίγραφα ἄττα πρὸς ἀλήθειαν,\nἀλλὰ καὶ παρʼ Ἐμπεδοκλέους, ὃς περί τε τῶν θυμά-\nτων καὶ περὶ τῆς θεογονίας διεξιὼν παρεμφαίνει\nλέγων·\n\nοὐδέ τις ἦν κείνοισιν Ἄρης θεὸς οὐδὲ Κυδοιμὸς \nοὐδὲ Ζεὺς βασιλεὺς οὐδʼ ὁ Κρόνος οὐδ’ ὁΠὸσειδῶν,\nἀλλὰ Κύπρις βασίλεια,\n\nἣ ἐστιν ἡ φιλία\n\nτὴν οἵ γʼ εὐσεβέεσσιν ἀγάλμασιν ίλάσκοντο\nγραπτοῖς τε ζῴοισι μύροισί τε δαιδαλεόσμοις \nσμύρνης τʼ ἀκράτου θυσίαις λιβάνου τε θυώδους\nξουθῶν τε σπονδὰς μελίτων ῥιπτοῦντες ἐς οὖδας,\n\n\n\n(ἅπερ καὶ νῦν ἔτι σώζεται παρʼ ἐνίοις οἷον ἴχνη\nτινὰ τῆς ἀληθείας ὄντα )\n\nταύρων δʼ ἀρρήτοισι φόνοις οὐ δεύετο βωμός."
    },
    "2.22": {
      "book": "2",
      "section": "22",
      "text": "τῆς γὰρ οἶμαι φιλίας καὶ τῆς περὶ τὸ συγγενὲς \n\n αἰσθήσεως πάντα κατεχούσης, οὐδεὶς οὐθὲν ἐφόνευεν,\nοἰκεῖα εἶναι νομίζων τὰ λοιπὰ τῶν ζῴων. ἐπεὶ δὲ\nἌρης καὶ Κυδοιμὸς καὶ πᾶσα μάχη καὶ πολέμων\nἀρχὴ κατέσχε, τότε πρῶτον οὐθεὶς οὐθενὸς ὄντως\nἐφοείδετο τῶν οἰκείων. σκεπτέον δʼ ἔτι καὶ ταῦτα.\n ὥσπερ γὰρ οἰκειότητος οὕσης ἡμῖν πρὸς τοὺς ἀνθρώ-\nπους, τούς κακοποιοὺς καὶ καθάπερ ὑπό τινος πνοῆς\nτῆς ἰδίας φύσεως καὶ μοχθηρίας φερομένους πρὸς τὸ\nβλάπτειν τὸν ἐντυγχάνοντα ἀναιρεῖν ἡγούμεθα δεῖν\nκαὶ κολάζειν ἅπαντας· οὕτως καὶ τῶν ἀλόγων ζῴων\n τὰ ἄδικα τὴν φύσιν καὶ κακοποιὰ πρός τε τὸ βλά-\nπτειν ὡρμημένα τῇ φύσει τοὺς ἐμπελάζοντας ἀναι-\nρεῖν ἴσως προσήκει, τὰ δὲ μηθὲν ἀδικοῦντα τῶν\nλοιπῶν ζῴων μηδὲ τῇ φύσει πρὸς τὸ βλάπτειν ὡρ-\nμημένα ἀναιρεῖν τε καὶ φονεύειν ἄδικον δήπου, ὥσ-\n περ καὶ τῶν ἀνθρώπων τοὺς τοιούτους. ὃ δὴ καὶ\nἐμφαίνειν ἔοικεν δίκαιον ἡμῖν μηδὲν εἶναι πρὸς τὰ\nλοιπὰ τῶν ζῴων, διὰ τὸ βλαβερὰ ἄττα τούτων εἶναι\nκαὶ κακοποιὰ τὴν φύσιν, τὰ δὲ μὴ τοιαῦτα, καθά-\nπερ καὶ τῶν ἀνθρώπων."
    },
    "2.23": {
      "book": "2",
      "section": "23",
      "text": "ἆρʼ οὖν θυτέον τὰ \n τοῦ σφάττεσθαιτοῖς θεοῖς; καὶ πῶς, εἴ γε φαῦλα τὴν\nφύσιν ἐστίν; οὐθὲν γὰρ μᾶλλον ταῦτα ἢ τὰ ἀνά-\nπηρα θυτέον. κακῶν δὲ οὕτως ἀπαρχὴν καὶ οὐ τι-\nμῆς ἕνεκα τὰς θυσίας ποιήσομεν. εἰ δʼ ἄρα θυτέον\nτοῖς θεοῖς τὰ ζῷα, τὰμηθὲν ἀδικοῦντα τούτων ἡμᾶς\n θυτέον. οὐκ ἀναιρετέον δὲ ὡμολογηκότες μηθὲν\nἡμᾶς ἀδικοῦντα τῶν λοιπῶν ζῴων, ὥστε οὐδὲ θυ-\nτέον αὐτὰ τοῖς θεοῖς. εἰ οὖν οὔτε ταῦτα θυτέον\n\n\nοὔτε τὰ κακοποιά, πῶς οὐ φανερὸν ὅτι παντὸς μᾶλ-\nλον ἀφεκτέον καὶ οὐ θυτέον ἐστὶ τῶν λοιπῶν ζῴων\nοὐδέν, ἀναιρεῖν γε μέντοι τούτων ἕτερ’ ἄττα προσ-\n ήκει;"
    },
    "2.24": {
      "book": "2",
      "section": "24",
      "text": "καὶ γὰρ ἄλλως τριῶν ἕνεκα θυτέον τοῖς θε-\nοῖς· ἢ γὰρ διὰ τιμὴν ἢ διὰ χάριν ἢ διὰ χρείαν τῶν \nἀγαθῶν. καθάπερ γὰρ τοῖς ἀγαθοῖς ἀνδράσιν, οὕτω\nκἀκείνοις ἡγούμεθα δεῖν ποιεῖσθαι τὰς ἀπαρχάς· τι-\nμῶμεν δὲ τοὺς θεοὺς ἢ κακῶν μὲν ἀποτροπήν, ἀγα-\nθῶν δὲ παρασκευὴν ἡμῖν γενέσθαι ζητοῦντες, ἢ\nπροπεπονθότες εὑ ἢ ἵνα τύχωμεν ὡφελείας τινὸς ἢ \nκατὰ ψιλὴν τὴν τῆς ἀγαθῆς αὐτῶν ἕξεως ἐκτίμησιν.\nὥστε καὶ τῶν ζῴων, εἰ ἀπαρκτέον αὐτὰ θεοῖς, τού-\nτων τινὸς ἕνεκα θυτέον. καὶ γὰρ ἃ θύομεν, τού-\nτων τινὸς ἕνεκα θύομεν. ἆρʼ οὖν τιμῆς ἡγήσαιτʼ ἂν\nτυγχάνειν ἡμῶν ὁ θεός, ὅταν ἀδικοῦντες εὐθὺς θεὰ \nτῆς ἀπαρχῆς φαινώμεθα, ἢ μᾶλλον ἀτιμίαν οἰήσαιτʼ\nἂν τὸ τοιοῦτο δρᾶν; ἐν τῷ δέ γε θύειν ἀναιροῦν-\nτες τὰ μηδὲν ἐδικοῦντα τῶν ζῴων, ἀδικήσειν ὁμο-\nλογοῦμεν· ὥστε τιμῆς μὲν ἕνεκα οὐ θυτέον τῶν λοι-\nπῶν ζῴων οὐθέν. οὐ μὴν οὐδὲ τῶν εὐεργεσιῶν χάριν \nαὐτοῖς ἀποδιδόντας. ὁ γὰρ τὴν δικαίαν ἀμοιβὴν\nτῆς εὐεργεσίας καὶ τῆς εὐποιίας τὸ ἀντάξιον ἀποδι-\nδοὺς οὐκ ἐκ τοῦ κακῶς τινὰς δρᾶν ὀφείλει ταῦτα\nπαρέχειν· οὐδὲν γὰρ μᾶλλον ἀμείβεσθαι δόξει ἢ κἂν\nεἰ τὰ τοῦ πέλας ἁρπάσας τις στεφανοίη τινὰς ὡς \nχάριν ἀποδιδούς καὶ τιμήν. ἀλλʼ οὐδὲ χρείας τινὸς\nἕνεκα τῶν ἀγαθῶν. ὁ γὰρ ἀδίκῳ πράξει τὸ παθεῖν\nεὖ θηρεύων ὕποπτός ἐστι μηδὲ εὖ παθὼν χάριν ἕξειν.\nὥστʼ οὐδʼ ἐλπιζομένης εὐεργεσίας, θυτέον ἐστὶ τοῖς\nθεοῖς ζῷα. καὶ γὰρ δὴ τῶν μὲν ἀνθρώπων λάθοι \nτις ἂν ἴσως τινὰ τοῦτο πράττων, τὸν δὲ θεὸν ἀμή-\nχανον καὶ λαθεῖν. εἰ τοίνυν θυτέον μὲν τούτων\n\n\nτινὸς ἕνεκα, οὐδενὸς δὲ τούτων χάριν αὐτὸ πρα-\nκτέον, δῆλον ὡς οὐ θυτέον ἐστὶν ζῷα τὸ παράπαν\nτοῖς θεοῖς."
    },
    "2.25": {
      "book": "2",
      "section": "25",
      "text": "ταῖς γὰρ ἐκ τῶν θυμάτων ἀπολαύσεσι \nτὸ περὶ τούτων ἀληθὲς ἐξαλείφειν πειρώμενοι λαν-\n θάνομεν ἡμᾶς αὐτούς, οὐ γὰρ δὴ τὸν θεόν. τῶν\nμὲν οὖν ἀτίμων ζῴων, ἃ μηδεμίαν εἰς τὸν βίον\nἡμῖν παρέχεται χρείαν, καὶ τῶν οὐδεμίαν ἀπόλαυσιν\nἐχόντων οὐθὲν θύομεν τοῖς θεοῖς. τίς γὰρ δὴ πώ-\nποτε ἔθυσεν ὄφεις καὶ σκορπίους ὒ πιθήκους ἢ τι\n τῶν τοιούτων ζῴων; τῶν δὲ τοῖς βίοις ἡμῶν χρείαν\nτινὰ παρεχομένων ἢ καί τι εἰς ἀπόλαυσιν ἐν αὐτοῖς\nἐχόντων οὐθενὸς ἀπεχόμεθα, σφάττοντες ὡς ἀληθῶς\nκαὶ δέροντες ἐπὶ προστασίας τοῦ θείου. βοῦς γὰρ\nκαὶ πρόβατα, πρός τε τούτοις ἐλάφους καὶ ὄρνιθας,\n αὐτούς τε τοὺς καθαριότητος μὲν οὐδὲν κοινωνοῦν-\nτας, ἀπόλαυσιν δὲ ἡμῖν παρέχοντας σιάλους σφάτ-\nτομεν τοῖς θεοῖς ὧν τὰ μὲν τοῖς βίοις ἡμῶν ἐπι-\nκουρεῖ συμπονοῦντα, τὰ δὲ εἰς τροφὴν ἤ τινας ἄλ-\nλας χρείας ἔχει βοήθειαν. τὰ δὲ οὐθὲν τούτων\n δρῶντα διὰ τὴν ἐξ αὐτῶν ἀπόλαυσιν ὁμοίως τοῖς\nἔχουσι τὸ χρήσιμον ὑπὸ τῶν ἀνθρώπων ἀπόλλυται\nταῖς θυσίαις. ἀλλʼ οὐκ ὄνους οὐδʼ ἐλέφαντας οὐδὲ\nἄλλο τῶν συμπονούντων μέν, οὐκ ἐχόντων δὲ ἀπό-\nλαυσιν θύομεν. καίτοι καὶ χωρίς γε τοῦ θύειν οὐκ\n ἀπεχόμεθα τῶν τοιούτων, σφάττοντες διὰ τὰς ἀπο-\nλαύσεις, καὶ θύομεν αὐτῶν τῶν θυσίμων οὐ τὰ τοῖς\nθεοῖς, πολὺ δὲ μᾶλλον τὰ ταῖς τῶν ἀνθρώπων ἐπι-\nθυμίαις κεχαρισμένα, καταμαρτυροῦντες ἡμῶν αὐ-\nτῶν, ὅτι τῆς ἀπολαύσεως χάριν ἐμμένομεν τοῖς τοι-\n ούτοις θύμασιν."
    },
    "2.26": {
      "book": "2",
      "section": "26",
      "text": "καίτοι Σύρων μὲν Ἰουδαῖοι διὰ \nτὴν ἐξ ἀρχῆς θυσίαν ἔτι καὶ νῦν, φησὶν ὁ Θεόφρα-\nστος, ζῳοθυτοῦντες εἰ τὸν αὐτὸν ἡμᾶς τρόπον κε-\n\n\nλεύοιεν θύειν, ἀποσταίημεν ἂν τῆς πράξεως. oὐ\nγὰρ ἑστιώμενοι τῶν τυθέντων, ὁλοκαυτοῦντες δὲ\nταῦτα νυκτὸς καὶ κατʼ αὐτῶν πολὺ μέλι καὶ οἶνον\nλείβοντες ἀνήλισκον τὴν θυσίαν θᾶττον, ἕνα τοῦ δει-\nνοῦ μὴ ὁ πανόπτης γένοιτο θεατής. καὶ τοῦτο δρῶ- \nσιν νηστεύοντες τὰς ἀνὰ μέσον τούτων ἡμέρας· κατὰ\nδὲ πάντα τοῦτον τὸν χρόνον, ἅτε φιλόσοφοι τὸ γέ-\nνος ὄντες, περὶ τοῦ θείου μὲν ἀλλήλοις λαλοῦσι,\nτῆς δὲ νυκτὸς τῶν ἄστρων ποιοῦνται τὴνθεωρίαν,\nβλέποντες εἰς αὐτὰ καὶ διὰ τῶν εὐχῶν θεοκλυτοῦν- \nτες. κατήρξαντο γὰρ οὗτοι πρῶτοι τῶν τε λοιπῶν\nζῴων καὶ σφῶν αὐτῶν, ἀνάγκᾐ καὶ οὐκ ἐπιθτν-\nμίᾳ τοῦτο πράξαντες. μάθοι δʼ ἄν τις ἐπιβλέψας\nτοὺς λογιωτάτους πάντων Αἰγυπτίους, οἳ τοσοῦτον\nἀπεῖχον τοῦ φονεύειν τι τῶν λοιπῶν ζῴων, ὥστε \nτὰς τούτων εἰκόνας μιμήματα τῶν θεῶν ἐποιοῦντο.\nοὕτως οἰκεῖα καὶ συγγενῆ ταῦτα τοῖς θεοῖς ἐνόμιζον\n εἶναι καὶ τοῖς ἀνθρώποις."
    },
    "2.27": {
      "book": "2",
      "section": "27",
      "text": "ἀπʼ ἀρχῆς μὲν γὰρ αἱ\nτῶν καρπῶν ἐγίνοντο τοῖς θεοῖς θυσίαι· χρόνῳ δὲ\nτῆς ὁσιότητος ἡμῶν ἐξαμελησάντων, ἐπεὶ καὶ τῶν \nκαρπῶν ἐσπάνισαν, καὶ διὰ τὴν τῆς νομίμου τρο-\nφῆς ἔνδειαν εἰς τὸ σαρκοφαγεῖν ἀλλήλων ὥρμησακ,\nτότε μετὰ πολλῶν λιτῶν ίκετεύοντες τὸ δαιμόνιον,\nσφῶν αὐτῶν ἀπήρξαντο τοῖς θεοῖς πρῶτον, οὐ μό-\nνον ὅ τι κάλλιστον ἐνῆν αὐτοῖς καὶ τοῦτο τοῖς θεοῖς \nκαθοσιοῦντες, ἀλλὰ καὶ πέρα τῶν καλλίστων προσ-\nεπιλαμιβάνοντες τοῦ γένους· ἀφʼ οὗ μέχρι τοῦ νῦν\nοὐκ ἐν Ἀρκαδίᾳ μόνον τοῖς Αυκαίοις, οὐδʼ ἐν Καρ-\nχηδόνι τῷ Κρόνῳ κοινῇ πάντες ἀνθρωποθυτοῦσιν,\nἀλλὰ κατὰ περίοδον τῆς τοῦ νομίμου χάριν μνήμης \nἐμφύλιον αἷμα ῥαίνουσι πρὸς τοὺς βωμούς, καίπερ\nτῆς παρʼ αὐτοῖς ὁσίας ἐξειργούσης τῶν ἱερῶν, τοῖς\n\n\nκεριρραντηρίοις κηρύγματι, εἴ τις αἵματος ἀνθρω-\nπείου μεταίτιος. ἐντεῦθεν οὖν μεταβαίνοντες ὑπάλ-\nλαγμα [πρὸς τὰς θυσίας] τῶν ἰδίων ἐποιοῦντο σωμά-\nτων τὰ τῶν λοιπῶν ζῴων σώματα, καὶ πάλιν κόρῳ\n τῆς νομίμου τροφῆς εἰς τὴν περὶ εὐσεβείας λήθην\nἰόντες, ἐπιβαίνοντες ἀπληστίᾳ καὶ οὐθὲν ἄγευστον\nοὐδὲ ἄβρωτον περιλείποντες. ὅπερ καὶ περὶ τὴν ἐκ\nτῶν καρπῶν τροφὴν νῦν συμβαίνει περὶ πάντας.\nὅταν γὰρ τῇ προσφορᾷ τὴν ἀναγκαίαν ἔνδειαν κου-\n φίσωνται, ζητοῦντες τοῦ κόρου τὸ περιττὸν ἐκπο-\nνοῦσι πρὸς βρῶσιν πολλὰ τῶν σωφροσύνης ἔξω\nκειμένων. ὅθεν ὡς οὐκ ἄτιμα ποιούμενοι τὰ θεοῖς\nθύματα, γεύσασθαι τούτων προήχθησαν, καὶ διὰ\nτὴν ἀρχὴν τῆς πράξεως ταύτης προσθήκη ἡ ζῳο-\n φαγία γέγονεν τῇ ἀπὸ τῶν καρπῶν τροφῇ τοῖς ἀν-\nθρώποις. καθάπερ οὖν τὸ παλαιὸν ἀπήρξαντό τε\nτοῖς θεοῖς τῶν καρπῶν, καὶ τῶν ἀπαρχθέντων ἀσπα-\nστῶς μετὰ τὴν ὁσίαν ἐγεύσαντο, οὕτω τῶν ζῴων\nκαταρξάμενοι ταὐτὸν ἡγοῦντο δεῖν τοῦτο δρᾶν, καί-\n περ τὸ ἀρχαῖον οὐχ οὕτως τῆς ὁσίας ταῦτα βραβευ-\nσάσης, ἀλλʼ ἐκ τῶν καρπῶν ἕκαστον τῶν θείων τι-\nμῶντες. τοῖς μὲν γὰρ ἥ τε φύσις καὶ πᾶσα τῶν ἀν-\nθρώπων ἡ τῆς ψυχῆς αἴσθησις δρωμένοις συνη-\nρέσκετο,\n\n ταύρων δʼ ἀρρήτοισι φόνοις οὐ δεύετο βωμός,\nἀλλὰ μύσος τοῦτʼ ἔσκεν ἐν ἀνθρώποισι μέγιστον,\nθυμὸν ἀπορραίσαντας ἐέδμεναι ἤια γυῖα."
    },
    "2.28": {
      "book": "2",
      "section": "28",
      "text": "θεωρῆσαι δὲ ἔστιν ἐκ τοῦ περὶ Δῆλον ἔτι\n\nσωζομένου βωμοῦ, πρὸς ὃν οὐθενὸς προσαγομένου\n παρʼ αὐτοῖς οὐδὲ θυομένου ἐπʼ αὐτοῦ ζῴου, εὐσε-\nβῶν κέκληται βωμός. οὕτως οὐ μόνον ἀπείχοντο\nτῶν ζῴων θύοντες, ἀλλὰ καὶ τοῖς ἱδρυσαμένοις τοῦ-\n\n\nτον ὁμοίως καὶ τοῖς χρωμένοις αὐτῷ μετέδοσαν τῆς\nεὐσεβείας. διʼ ὅπερ οἱ Πυθαγόρειοι τοῦτο παραδε-\nξάμενοι κατὰ μὲν τὸν πάντα βίον ἀπείχοντο τῆς ζῳο-\nφαγίας, ὅτε δὲ εἰς ἀπαρχήν τι τῶν ζῴων ἀνθʼ ἑαυ-\nτῶν μερίσειαν τοῖς θεοῖς, τούτου γευσάμενοι μόνον, \nπρὸς ἀλήθειαν ἄθικτοι τῶν λοιπῶν ὄντες ἔζων. ἀλλʼ\nοὐχ ἡμεῖς· ἐμπιπλάμενοι δὲ εἰς πολλοστὸν ἀφικό-\nμεθα τῆς ἐν τούτοις παρὰ τὸν βίον παρανομίας. καὶ\nγὰρ οὔτε φόνῳ τοὺς τῶν θεῶν βωμούς χραίνειν δεῖ,\nοὔτε ἁπτέον τοῖς ἀνθρώποις τῆς τοιαύτης τροψῆς, \nὡς οὐδὲ τῶν ἰδίων σωμάτων, ἀλλὰ ποιητέον παράγ-\nγελμα τῷ παντὶ βίῳ τὸ ἐν Ἀθήναις ἔτι σωζόμενον."
    },
    "2.29": {
      "book": "2",
      "section": "29",
      "text": "τὸ γὰρ παλαιόν, ὡς καὶ πρόσθεν ἐλέγομεν, καρποὺς\nτοῖς θεοῖς τῶν ἀνθρώπων θυόντων, ζῷα δὲ οὔ, οὐδὲ\nεἰς τὴν ἰδίαν τροφὴν καταχρωμένων, λέγεται κοινῆς \nθυσίας οὔσης Ἀθήνησιν Δίομον ἢ Σώπατρόν τινα, τῷ\nγένει οὐκ ἐγχώριον, γεωργοῦντα δὲ κατὰ τὴν Ἀττικήν,\nἐπεὶ πελάνου τε καὶ τῶν θυλημάτων ἐπὶ τῆς τραπέ-\nζης ἐναργῶς κειμένων, ἵνα τοῖς θεοῖς ταῦτα θύοι, τῶν\nβοῶν τις εἰσιὼν ἀπʼ ἔργου τὰ μὲν κατέφαγεν, τὰ δὲ \nσυνεπάτησεν· αὐτὸν δʼ ὑπεραγανακτήσαντα τῷ συμ-\nβάντι, πελέκεως τινος πλησίον ἀκονωμένου, τοῦ-\nτον ἁρπάξαντα, πατάξαι τὸν βοῦν. τελευτήσαντος\nδὲ τοῦ βοός, ὡς ἔξω τῆς ὀργῆς καταστὰς συνεφρό-\nνησεν οἷον ἔργον ἦν εἰργασμένος, τὸν μὲν βοῦν \nθάπτει, φυγὴν δὲ ἑκούσιον ἀράμενος ὡς ἠσεβηκώς,\nἔφυγεν εἰς Κρήτην. αὐχμῶν δὲ κατεχόντων καὶ\nδεινῆς ἀκαρπίας γενομένης, ἐπερωτῶσι κοινῇ τὸν\nθεόν. ἀνεῖλεν ἡ Πυθία, τὸν ἐν Κρήτῃ φυγάδα ταῦτα\nλύσειν, τόν τε φονέα τιμωρησαμένων καὶ τὸν τε- \nθνεῶτα ἀναστησάντων ἐν ᾗπερ ἀπέθανε θυσίᾳ λῷον\nἔσεσθαι γευσαμένοις τε τοῦ τεθνεῶτος καὶ μὴ κα-\n\n\nτασχοῦσιν. ὅθεν ζητήσεως γενομένης καὶ τοῦ Σω-\nπάτρου μετὰ τῆς πράξεως ἀνευρεθέντος, Σώπατρος\nνομίσας τῆς περὶ αὐτὸν δυσκολίας ἀπαλλαγήσεσθαι\nὡς ἐναγοῦς ὄντος, εἰ κοινῇ τοῦτο πράξειαν πάντες,\n ἔφη πρὸς τοὸς αὐτὸν μετελθόντας, δεῖν κατακο-\nπῆναι βοῦν ὑπὸ τῆς πόλεως. ἀπορούντων δὲ τίς ὁ\nπατάξων ἔσται, παρασχεῖν αὐτοῖς τοῦτο, εἰ πολίτην\nαὐτὸν ποιησάμενοι κοινωνήσουσι τοῦ φόνου. συγ-\nχωρηθέντων οὖν τούτων, ὡς ἐπανῆλθον ἐπὶ τὴν πό-\n λιν, συνέταξαν οὕτω τὴν πρᾶξιν, ἥπερ καὶ νύν δια-\nμένει παρʼ αὐτοῖς."
    },
    "2.30": {
      "book": "2",
      "section": "30",
      "text": "ὑδροφόρους παρθένους κατέλε- \nξαν· αἱ δʼ ὕδωρ κομίζουσιν, ὅπως τὸν πέλεκυν καὶ\nτὴν μάχαιραν ἀκονήσουσιν. ἀκονησάντων δὲ ἐπώ-\nδωκεν μὲν τὸν πέλεκυν ἕτερος, ὁ δʼ ἐπάταξε τὸν\n βοῦν, ἄλλος δʼ ἔσφαξε· τῶν δὲ μετὰ ταῦτα δειράν-\nτων, ἐγεύσαντο τοῦ βοὸς πάντες. τούτων δὲ πρα-\nχθέντων τὴν μὲν δορὰν τοῦ βοὸς ῥάψαντες καὶ χόρ-\nτῳ ἐπογκώσαντες ἐξανέστησαν, ἔχοντα ταὐτὸν ὅπερ\nκαὶ ζῶν ἔσχε σχῆμα, καὶ προσέζευξαν ἄροτρον ὡς\n ἐργαζομένῳ. κρίσιν δὲ ποιούμενοι τοῦ φόνου πάν-\nτας ἐκάλουν εἰς ἀπολογίαν τοὺς τῆς πράξεως κοι-\nνωνήσαντας. ὡς δὲ αἰ μὲν ὑδροφόροι τοὺς ἀκονή-\nσαντας αὐτῶν ῇτιῶντο μᾶλλον, οἱ δὲ ἀκονήσαντες\nτὸν ἐπιδόντα τὸν πέλεκυν, οὗτος δὲ τὸν ἐπισφάξαντα,\n καὶ ὁ τοῦτο δράσας τὴν μάχαιραν, καθʼ ἧς οὔσης\nἀφώνου τὸν φόνον κατέγνωσαν. ἀπὸ δʼ ἐκείνου\nμέχρι τοῦ νῦν ἀεὶ τοῖς Διπολείοις Ἀθήνησιν ἐν ἀκρο-\nπόλει οἱ εἰρημένοι τὸν αὐτὸν τρόπον ποιοῦνται τὴν\nτοῦ βοὸς θυσίαν. θέντες γὰρ ἐπὶ τῆς χαλκῆς τρα-\n πέζης πέλανον καὶ ψαιστά, περιελαύνουσι τοὺς κα-\nτανεμηθέντας βοῦς, ὧν ὁ γευσάμενος κόπτεται. καὶ\nγένη τῶν ταῦτα δρώντων ἔστιν νῦν· οἱ μὲν ἀπὸ\n\n\nτοῦ πατάξαντος Σωπάτρου βουτύποι καλούμενοι\nπάντες, οἱ δʼ ἀπὸ τοῦ περιελάσαντος κεντριάδαι·\nτοὺς δʼ ἀπὸ τοῦ ἐπισφάξαντος δαιτροὺς ὀνομάζου-\nσιν διὰ τὴν ἐκ τῆς κρεανομίας γιγνομένην δαῖτα.\nπληρώσαντες δὲ τὴν βύρσαν, ὅταν πρὸς τὴν κρίσιν \n ἀχθῶσι, κατεπόντωσαν τὴν μάχαιραν."
    },
    "2.31": {
      "book": "2",
      "section": "31",
      "text": "οὕτως οὔτε\nτὸ παλαιὸν ὅσιον ἦν κτείνειν τὰ συνεργὰ τοῖς βίοις\nἡμῶν ζῷα, νῦν τε τοῦτο φυλακτέον ἐστὶ πράττειν.\nκαὶ καθάπερ πρότερον οὐχ ὅσιον ἦν τοῖς ἀνθρώποις\nἅπτεσθαι τούτων, οὕτως νῦν τροφῆς χάριν ἅπτε- \nσθαι τῶν ζῴων οὐχ ὅσιον ἡγητέον. οὐδʼ ἄρα τοῦτο\nδιὰ τὴν πρὸς τὸ θεῖον ἁγιστείαν ποιητέον, ἀλλʼ ὅτι\nγε τὸ πάθος ἐκ τῶν σωμάτων καθʼ ἑαυτὸ πᾶν ἐκ-\nπεμπτέον τοῦτο, ἵνα μὴ τῆς τροφῆς ἐξ ὧν οὐ προσ-\nήκει ποριζομένης, σύνοικον ἔχωμεν τὸ μίασμα τοῖς \nἰδίοις βίοις. καὶ γὰρ εἰ μηθὲν ἄλλο, πρός γε τὴν\nκατʼ ἀλλήλων ἐκεχειρίαν μεγάλα πάντες ὀνηθείημεν\nἄν. οἷς γοῦν ἡ αἴσθησις τοῦ τῶν ἀλλοφύλων ἅπτε-\nσθαι ζῴων ἀπέκλινεν, τούτων ὁ νοῦς πρόδηλός\nἐστιν ὁμοφύλων ἀφεξόμενος. πάντων μὲν οὖν ἴσως \nἦν κράτιστον εὐθὺς ἀποσχέσθαι ἐπεὶ δʼ ἀναμάρτη-\nτος οὐδείς, λοιπὸν ἀκεῖσθαι τοῖς ὕστερον διὰ τῶν\nκαθαρμῶν τὰς πρόσθε περὶ τὴν τροφὴν ἁμαρτίας.\nτοῦτο δὲ ὁμοίως γένοιτʼ ἄν, εἰ πρὸ ὀμμάτων ποιη-\nσάμενοι τὸ δεινὸν ἀνευφημήσαιμεν κατὰ τὸν Ἐμ- \nπεδοκλέα λέγοντες\n\nοἴμοι, ὅτʼ οὐ πρόσθεν με διώλεσε νηλεὲς ἦμαρ,\nπρὶν σχέτλιʼ ἔργα βορᾶς περὶ χείλεσι μητίσασθαι.\n\nτὸ γὰρ τοῖς ἁμαρτήμασι συναλγεῖν τὴν οἰκείαν αἲ-\nσθησιν, εὕρασθαί τι τοῖς ὑπάρχουσι κακοῖς ἄκος \nζητούντων βίον, ἵνα καθάπερ ἁγνὰ θύματα τῷ δαι-\nμονίῳ τῶν ἀνθρώπων ἕκαστος ἀπαρχόμενος τύχῃ\n\n\nτῆς ὁσίας καὶ τῆς παρὰ θεῶν ὡφελείας."
    },
    "2.32": {
      "book": "2",
      "section": "32",
      "text": "πάντων δὲ \nμάλιστα καὶ πρώτη ἡ τῶν καρπῶν ἐστίν, ἧς καὶ\nἀπαρκτέον μόνης τοῖς θεοῖς καὶ τῇ γῇ τῇ τούτους\nἀναδούσῃ. κοινὴ γάρ ἐστιν αὕτη καὶ θεῶν καὶ ἀν-\n θρώπων ἑστία, καὶ δεῖ πάντας ἐπὶ ταύτης ὡς τρο-\nφοῦ καὶ μητρὸς ἡμῶν κλινομένους ὑμνεῖν καὶ φι-\nλοστοργεῖν ὡς τεκοῦσαν· οὕτως γὰρ τῆς τοῦ βίου\nκαταστροφῆς τυχόντες πάλιν ἀξιωθείημεν ἄν εἰσορᾶν\nτὸ σύμπαν γένος τῶν ἐν οὐρανῷ θεῶν, οὕς νῦν\n ὁρῶντας τιμὰν τούτοις ὧν συναίτιοι ἡμῖν εἰσίν, ἀπαρ-\nχομένους μὲν τῶν ὑπαρχόντων καρπῶν καὶ πάντας,\nοὐκ ἀξιόχρεως δʼ εἰς τὸ θύειν θεοῖς πάντας ἡμᾶς\nἡγουμένους. καθάπερ γὰρ οὐ πᾶν θυτέον αὐτοῖς,\nοὕτως οὐδʼ ὑπὸ παντὸς ἴσως κεχάρισται τοῖς θεοῖς. ὰ μὲν δὴ κεφάλαια τοῦ μὴ δεῖν θύειν ζῷα χω-\nρὶς τῶν ἐμιβεβλημένων μύθων ὀλίγων τε τῶν ὑφʼ\nἡμῶν προσκειμένων καὶ συντετμημένων ἐστὶν τῶν\nΘεοφράστου ταῦτα."
    },
    "2.33": {
      "book": "2",
      "section": "33",
      "text": "ἐγὼ δὲ τὰ μὲν κεκρατηκότα παρʼ \nἑκάστοις νόμιμα λύσων οὐκ ἔρχομαι· οὐ γάρ μοι\n περὶ πολιτείας νῦν πρόκειται λέγειν· δεδωκότων δὲ\nτῶν νόμων, ἐν οἷς πολιτευόμεθα, καὶ διὰ τῶν λι-\nτοτάτων καὶ ἀψύχων γεραίρειν τὸ θεῖον, τὸ λιτό-\nτατον αἱρούμενοι νόμῳ τε πόλεως θύσομεν καὶ αὐτοὶ\nσπουδάσομεν τὴν προσήκουσαν θυσίαν ποιεῖσθαι,\n καθαροὶ πανταχόθεν τοῖς θεοῖς προσιόντες. ὅλως\nδʼ εἰ τὸ τῆς θυσίας ἀπαρχῆς ἔχει ἀξίαν καὶ εὐχαρι-\nστίαν ὧν παρὰ θεῶν ἔχομεν εἰς τὰς χρείας, ἀλογώ-\nτατον ἂν εἴη αὐτοὺς ἀπεχομένους τῶν ἐμψύχων τοῖς\nθεοῖς τούτων ἀπάρχεσθαι. οὔτε γὰρ χείρους ἡμῶν\n οἱ θεοί, ἵνα τούτων αὐτοὶ δέωνται, ἡμῶν μὴ δεο-\nμένων, οὔτε ὅσιον ἀπαρχὴν διδόναι ἧς ἡμεῖς ἀπε-\nχόμεθα τροφῆς. ἐπεὶ καὶ τὸ ἔθος τοιοῦτο κατειλή-\n\n\nφαμεν τῶν ἀνθρώπων ὅτε μὲν οὐχ ἥπτοντο ἐμιψύχου\nβορᾶς οὐδʼ ἀπαρξαμένων ἀπὸ τῶν ζῴων, ἀφʼ οὗ\nδʼ ἐγεύσαντο καὶ θεοῖς ἀπαρξαμένων· ὥστε καὶ νῦν\nκαθήκει δήπου τὸν ἀποσχόμενον ἐκείνων ἀπάρχεσθαι\n ὧν καὶ θιγγάνει."
    },
    "2.34": {
      "book": "2",
      "section": "34",
      "text": "θύσομεν τοίνυν καὶ ἡμεῖς· ἀλλὰ \nθύσομεν, ὡς προσήκει, διαφόρους τὰς θυσίας ὡς ἂν\nδιαφόροις δυνάμεσι προσάγοντες· θεῷ μὲν τῷ ἐπὶ\nπᾶσιν, ὥς τις ἀνὴρ σοφὸς ἔφη, μηδὲν τῶν αἰσθη-\nτῶν μήτε θυμιῶντες μήτε ἐπονομάζοντες· οὐδὲν γὰρ\nἔστιν ἔνυλον, ὃ μὴ τῷ ἀύλῳ εὐθύς ἐστιν ἀκάθαρ- \nτον. διʼ ὃ οὐδὲ λόγος τούτῳ ὁ κατὰ φωνὴν οἰκεῖος,\nοὐδʼ ὁ ἔνδὸν, ὅταν πάθει ψυχῆς ᾖ μεμολυσμένος,\nδιὰ δὲ σιγῆς καθαρᾶς καὶ τῶν περὶ αὐτοῦ καθαρῶν\nἐννοιῶν θρησκεύομεν αὐτόν. δσῖ ἄρα συναφθέντας\nκαὶ ὁμοιωθέντας αὐτῷ τὴν αὑτῶν ἀναγωγὴν θυσίαν \nἱερὰν προσάγειν τῷ θεῷ, τὴν αὐτὴν δὲ καὶ ὕμνον\nοὖσαν καὶ ἡμῶν σωτηρίαν. ἐν ἀπαθείᾳ ἄρα τῆς\nψυχῆς, τοῦ δὲ θεοῦ θεωρίᾳ ἡ θυσία αὕτη τελεῖται.\nτοῖς δὲ αὐτοῦ ἐκγόνοις, νοητοῖς δὲ θεοῖς ἤδη καὶ\nτὴν ἐκ τοῦλόγου ὑμνῳδίαν προσθετέον. ἀπαρχὴ γὰρ \nἑκάστῳ ὧν δέδωκεν ἡ θυσία, καὶ διʼ ὧν ἡμῶν τρέφει\nκαὶ εἰς τὸ εἶναι συνέχει τὴν οὐσίαν. ὡς οὖν γεωρ-\nγὸς δραγμάτων ἀπάρχεται καὶ τῶν ἀκροδρύων, οὕτως\nἡμεῖς ἀπαρξόμεθα αὐτοῖς ἐννοιῶν τῶν περὶ αὐτῶν\nκαλῶν, εὐχαριστοῦντες ὧν ἡμῖν δεδώκασιν τὴν θεω- \nρίαν, καὶ ὅτι ἡμᾶς διὰ τῆς αὐτῶν θέας ἀληθινῶς\nτρέφουσι, συνόντες καὶ φαινόμενοι καὶ τῇ ἡμετέρᾳ\n σωτηρίᾳ ἐπιλάμποντες."
    },
    "2.35": {
      "book": "2",
      "section": "35",
      "text": "νῦν δὲ τοῦτο μὲν ποιεῖν\nὀκνοῦσι καὶ πολλοὶ τῶν φιλοσοφεῖν ἐσπουδακότων,\nδοξοκοποῦντες δὲ μᾶλλον ἢ τὸ θεῖον τιμῶντες περὶ \nτὰ ἀφιδρύματα στρέφονται, οὐδὲ πῇ ἀπαντητέον ἢ\nμὴ ἐπεσκεμμένοι, οὐδὲ παρὰ τῶν θεοσόφων μαθεῖν\n\n\nσπουδάσαντες, ἄχρι τίνος καὶ πόσου κἀνταῦθα πα-\nραβλητέον. ἀλλʼ ἡμεῖς οὐδὲν διοισόμεθα τούτοις,\nμή πῃ δὲ καὶ αὐτοὶ τοιοῦτον σπουδάσομεν διαγι-\nγνώσκειν, καὶ τοὺς ὁσίους καὶ παλαιοὺς ἐκμιμησό-\n μεθα, τὸ πλέον ἀπαρχόμενοι ἐκ τῆς θεωρίας, ἧς\nἡμῖν αὐτοὶ δεδώκασι, καὶ ἧς ἐν χρείᾳ πρὸς τὴν ὄν-\nτως σωτηρίαν καθεστήκαμεν."
    },
    "2.36": {
      "book": "2",
      "section": "36",
      "text": "οἱ γοῦν Πυθαγόρειοι περὶ τοὺς ἀριθμοὺς καὶ τὰς \nγραμμὰς σπουδάζοντες ἀπὸ τούτων τὸ πλέον τοῖς\n θεοῖς ἀπήρχοντο, τὸν μέν τινα ἀριθμὸν Ἀθηνᾶν\nκαλοῦντες, τὸν δέ τινα Ἄρτεμιν, ὥσπερ οὖ ἄλλον\nἈπόλλωνα, καὶ πάλιν ἄλλον μὲν δικαιοσύνην, ἄλ-\nλον δὲ σωφροσύνην· καὶ ἐπὶ τῶν διαγραμμάτων\nὁμοίως. καὶ οὕτως ἠρέσκοντὀ τοὺς θεοὺς ταῖς τοι-\n αύταις ἀπαρχαῖς, ὡς καὶ τυγχάνειν αὐτῶν καλοῦν-\nτας ἕκαστον τοῖς ἀναθήμασι καὶ κεχρῆσθαι πολλά-\nκις πρὸς μαντείαν καὶ εἴ τινος πρὸς ἐξέτασιν δέοιντο.\nθεοῖς γε μὴν τοῖς ἐντὸς οὐρανοῦ πλανωμένοις τε\nκαὶ ἀπλανέσιν, ὧν ἡγεῖσθαι θετέον ἥλιον πάν-\n των σελήνην τε δευτέραν, πῦρ τε ἤδη ξυγγενὲς ἀνά-\nπτοιμεν ἂν ἅ τε φησὶν ὁ θεολόγος ποιήσωμεν. φησὶ\nδὲ ἔμψυχον οὗτος θύειν μηδὲ ἕν, ἀλλʼ ἄχρις ἀλφί-\nτων καὶ μέλιτος καὶ τῶν ἐκ γῆς ἀκροδρύων τῶν τε\nἄλλων ἀνθέων ἀπάρχεσθαι· μηδὲ ἀφʼ ᾑμαγμένης\n ἐσχάρας ἔστω τὸ πῦρ, καὶ ὅσα φησὶν ἐκεῖνος· τί\nγὰρ δεῖ μεταγράφειν ταῦτα; οἶδεν δὲ ὁ τῆς εὐσεβείας\nφροντίζων ὡς θεοῖς μὲν οὐ θύεται ἔμψυχον οὐδέν,\nδαίμοσι δέ, ἀλλʼ ἤτοι ἀγαθοῖς ἢ καὶ φαύλοις, καὶ\nτίνων ἐστὶ τὸ θύειν τούτοις, καὶ ἄχρι τίνος αὐτῶν\n δεομένων. ἐμοὶ δὲ τὰ μὲν ἄλλα εὔστομα κείσθω, ἅ\n30. Ἰωνικῶς ἀντὶ τοῦ εὔφημα. καὶ εὐστομεῖν ἀντὶ τοῦ\nεὐφημεῖν λέγουσιν.\n\n\nδʼ οὖν τῶν Πλατωνικῶν τινὲς ἐδημοσίευσαν, ταῦτα\nἀνεμέσητον παρατιθέντα τοῖς εὐξυνέτοις μηνύειν τὰ\n προκείμενα· λέγουσι δὲ ὧδε."
    },
    "2.37": {
      "book": "2",
      "section": "37",
      "text": "ὁ μὲν πρῶτος θεὸς ἀσώ-\nματός τε ὢν καὶ ἀκίνητος καὶ ἀμέριστος καὶ οὔτε ἔν\nτινι ὤν οὔτʼ ἐνδεδεμένος εἰς ἑαυτόν, χρῄζει οὐδενὸς \nτῶν ἔξωθεν, ὥσπερ εἴρηται, οὐ μὴν οὐδʼ ἡ τοῦ κό-\nσμου ψυχὴ ἔχουσα μὲν τὸ τριχῇ διαστατὸν καὶ αὐτο-\nκίνητον ἐκ φύσεως, προαιρεῖσθαι δὲ πεφυκυῖα τὸ\nκαλῶς καὶ εὐτάκτως κινεῖσθαι καὶ κινεῖν τὸ σῶμα\nτοῦ κόσμου κατὰ τοὺς ἀρίστους λόγους. δέδεκται \nδὲ τὸ σῶμα εἰς ἑαυτὴν καὶ περιείληφεν, καίπερ ἀσώ-\nματος οὖσα καὶ παντὸς πάθους ἀμέτοχος. τοῖς δὲ\nλοιποῖς θεοῖς, τῷ τε κόσμῳ καὶ τοῖς ἀπλανέσι καὶ\nπλανωμένοις, ἔκ τε ψυχῆς καὶ σώμιατος οὖσιν ὁρα-\nτοῖς θεοῖς, ἀντευχαριστητέον τὸν εἰρημένον τρόπον \nδιὰ τῶν θυσιῶν τῶν ἀψύχων. λοιπὸν οὖν ἡμῖν ἐστὶ\nτὸ τῶν ἀοράτων πλῆθος, οὓς δαίμονας ἀδιαστόλως\nεἴρηκε Πλάτων. τούτων δὲ οἱ μὲν κατονομασθέν-\nτες ὑπὸ τῶν ἀνθρώπων παρʼ ἑκάστοις τυγχάνουσι\nτιμῶν τʼ ἰσοθέων καὶ τῆς ἄλλης θεραπείας, οἱ δὲ \nὡς τὸ πολὺ μὲν οὐ πάνυ τι κατωνομάσθησαν, ὑπʼ\nἐνίων δὲ κατὰ κώμας ἢ τινας πόλεις ὀνόματός τε καὶ\nθρησκείας ἀφανῶς τυγχάνουσιν. τὸ δὲ ἄλλο πλῆ-\nθος οὕτω μὲν κοινῶς προσαγορεύεται τῷ τῶν δαι-\nμόνων ὀνόματι, πεῖσμα δὲ περὶ πάντων τοιοῦτόν \nἐστιν, ὡς ἄρα καὶ βλάπτοιεν ἂν εἰ χολωθεῖεν ἐπὶ\nτῷ παρορᾶσθαι καὶ μὴ τυγχάνειν τῆς νενομισμένης\nθεραπείας, καὶ πάλιν εὐεργετοῖεν ἂν τοὺς εὐχαῖς τε\nαὐτοὺς καὶ λιτανείαις θυσίαις τε καὶ τοῖς ἀκολού-\n θοις ἐξευμενιζομένους."
    },
    "2.38": {
      "book": "2",
      "section": "38",
      "text": "συγκεχυμένης δὲ τῆς περὶ \nαὐτῶν ἐννοίας καὶ εἰς πολλὴν διαβολὴν χωρούσης,\nἀναγκαῖον διαστεῖλαι λόγῳ τὴν φύσιν αὐτῶν. ἴσως\n\n\nγὰρ ἀναγκαῖον φασὶν ὅθεν ἡ πλάνη γέγονεν τοἵς\nἀνθρώποις περὶ αὐτῶν ἀναφαίνειν. διαιρετέον οὖν\nτὸν τρόπον τοῦτον. ὅσαι μὲν ψυχαὶ τῆς ὅλης ἐκπε-\nφυκυῖαι μεγάλα μέρη διοικοῦσι τῶν ὑπὸ σελήνην\n τόπων, ἐπερειδόμεναι μὲν πνεύματι, κρατοῦσαι δὲ\nαὐτοῦ κατὰ λόγον, ταύτας δαίμονάς τε ἀγαθοὺς νο-\nμιστέον καὶ ἐπʼ ὠφελείᾳ τῶν ἐρχομένων πάντα πραγ-\nματεύεσθαι, εἴτε τινῶν ἀφηγοῖντο ζῴων, εἴτε καρ-\nπῶν ἀποτεταγμένων, εἴτε καὶ τῶν ἕνεκα τούτων,\n οἷον ὄμβρων, πνευμάτων μετρίων, εὐδίας, τῶν. τε\nἄλλων ἃ τούτοις συνεργεῖ, εὐκρασίας τε ὡρῶν τοῦ\nἔτους, ἡμῖν οὖ τεχνῶν τε καὶ τῶν κατὰ μουσικὴν\nπαιδείας τε συναπάσης ἰατρικῆς τε καὶ γυμναστικῆς\nτινος τούτοις ὁμοίας. τούτους γὰρ ἀδύνατόν ἐστι\n καὶ τὰς ὡφελείας ἐκπορίζειν καὶ πάλιν οὖ βλάβης\nἐν τοῖς αὐτοῖς αἰτίους γίγνεσθαι. ἐν δὲ τούτοις ἀριθ-\nμητέον καὶ τοὺς πορθμεύοντας, ὡς φησὶ Πλάτων,\nκαὶ διαγγέλλοντας τὰ παρʼ ἀνθρώπων θεοῖς καὶ τὰ\nπαρὰ θεῶν ἀνθρώποις, τὰς μὲν παρʼ ἡμῶν εὐχὰς\n ὡς πρὸς δικαστὰς ἀναφέροντας τοὺς θεούς, τὰς δὲ\nἐκείνων παραινέσεις καὶ νουθεσίας μετὰ μαντειῶν\nἐκφέροντας ἡμῖν. ὅσαι δὲ ψυχαὶ τοῦ συνεχοῦς πνεύ-\nματος οὐ κρατοῦσιν, ἀλλʼ ὡς τὸ πολὺ καὶ κρατοῦν-\nται, διʼ αὐτὸ τοῦτο ἄγονταί τε καὶ φέρονται λίαν,\n ὅταν αἱ τοῦ πνεύματος ὀργαί τε καὶ ἐπιθυμίαι τὴν\nὁρμὴν λάβωσιν. αὗται δʼ αἱ ψυχαὶ δαίμονες μὲν καὶ\nαὐταί, κακοεργοὶ δʼ ἂν εἰκότως λέγοιντο."
    },
    "2.39": {
      "book": "2",
      "section": "39",
      "text": "καὶ εἰσὶν \nοἱ σύμπαντες οὗτοί τε καὶ οἱ τῆς ἐναντίας δυνά-\nμεως ἀόρατοί τε καὶ τελέως ἀναίσθητοι αἰσθήσεσιν\n ἀνθρωπίναις. οὐ γὰρ στερεὸν σῶμα περιβέβληνται\nοὐδὲ μορφὴν πάντες μίαν, ἀλλʼ ἐν σχήμασι πλείο-\nσιν ἐκτυπούμεναι αἰ χαρακτηρίζουσαι τὸ πνεῦμα\n\n\nαὐτῶν μορφαὶ τοτὲ μὲν ἐπιφαίνονται, τοτὲ δὲ ἀφανεῖς\nεἰσίν ἐνίοτε δὲ καὶ μεταβάλλουσι τὰς μορφὰς οἵ γε\nχείρους. τὸ δὲ πνεῦμα μέν ἐστι σωματικόν, πα-\nθητικόν ἐστι καὶ φθαρτόν· τῷ δὲ ὑπὸ τῶν ψυχῶν\nοὕτως δεδέσθαι, ὥστε τὸεἶδος αὐτῶν διαμένειν πλείω \nχρόνον, οὐ μήν ἐστιν αἰώνιον. καὶ γὰρ ἀπορρεἴν\nαὐτοῦ τι συνεχῶς εἰκός ἐστι καὶ τρέπεσθαι. ἐν συμ-\nμετρίᾳ μὲν οὖν τὸ τῶν ἀγαθῶν ὡς καὶ τὰ σώμιατα\nτῶν φαινομένων, τῶν δὲ κακοποιῶν ἀσύμμετρα, οἳ\nπλέον τῷ παθητικῷ νέμοντες τὸν περόγειον τόπον, \nοὐδὲν ὅ τι τῶν κακῶν οὐκ ἐπιχειροῦσι δρᾶν. βίαιον\nγὰρ ὅλως καὶ ὕπουλον ἔχοντες ἦθος ἐστερημένον τε\nτῆς φυλακῆς τῆς ἀπὸ τοῦ κρείττονος δαιμονίου,\nσφοδρὰς καὶ αἰφνιδίους οἷον ἐνέδρας ὡς τὸ πολὺ\nποιοῦνται τὰς ἐμπτώσεις, πῇ μὲν λανθάνειν πειρώ- \nμενοι, πῇ δὲ βιαζόμενοι. ὅθεν ὀξέα μὲν τὰ ἀπʼ\nἐκείνων πάθη· αἱ δʼ ἀκέσεις καὶ κατορθώσεις αἰ\nἀπὸ τῶν κρειττόνων δαιμόνων βραδύτεραι δοκοῦσιν.\nπᾶν γὰρ τὸ ἀγαθὸν εὐήνιόν τε ὂν καὶ ὁμαλὸν τάξει\nπρόεισιν καὶ τὸ δέον οὐχ ὑπερβαίνει. οὕτως δέ \nσοι δοξάζοντι οὐδέποτʼ ἂν εἰς τὸ ἀτοπώτατον ἐμ-\nπίπτειν ἐνέσται, τὸ περὶ τῶν ἀγαθῶν τὰ κακὰ ὑπο-\nλαμβάνειν καὶ περὶ τῶν κακῶν τὰ ἀγαθά· οὐ γὰρ\nταύτῃ μόνον ὁ λόγος ἄτοπός ἐστιν, ἀλλὰ καὶ τὰς\nπερὶ τῶν θεῶν φαυλοτάτας ὑπολήψεις λαμιβάνοντες \nοἱ πολλοί, διαδιδόασιν καὶ εἰς τοὺς λοιποὺς ἀνθρώ-\n πους."
    },
    "2.40": {
      "book": "2",
      "section": "40",
      "text": "ἓν γὰρ δὴ καὶ τοῦτο τῆς μεγίστης βλάβης τῆς\nἀπὸ τῶν κακοεργῶν δαιμόνων θετέον, ὅτι αὐτοὶ\nαἄτιοι γιγνόμενοι τῶν περὶ τὴν γῆν παθημάτων, οἷον\nλοιμῶν, ἀφοριῶν, σεισμῶν, αὐχμιῶν καὶ τῶν ὁμοίων, \nἀναπείθουσιν ἡμᾶς, ὡς ἄρα τούτων αἴτιοί εἰσιν οἵ-\nπερ καὶ τῶν ἐναντιωτάτων [τουτέστιν τῶν εὐφο-\n\n\nριῶν], ἑαυτοὺς ἐξαιροῦντες τῆς αἰτίας καὶ αὐτὸ τοῦτο\nπραγματευόμενοι πρῶτον, τὸ λανθάνειν ἀδικοῦντες.\nτρέπουσίν τε μετὰ τοῦτο ἐπὶ λιτανείας ἡμὰς καὶ\nθυσίας τῶν ἀγαθοεργῶν θεῶν ὡς ὠργισμένων. ταῦτα\n δὲ καὶ τὰ ὅμοια ποιοῦσιν, μεταστῆσαι ἡμᾶς ἐθέλον-\nτες ἀπὸ τῆς ὀρθῆς ἐννοίας τῶν θεῶν καὶ ἐφʼ ἑαυ-\nτοὺς ἐπιστρέψαι. πᾶσι γὰρ τοῖς οὕτως ἀνομολόγως\nκαὶ ἀκαταλλήλως γινομένοις αὐτοὶ χαίρουσι, καὶ\nὥσπερ ὑποδύντες τὰ τῶν ἄλλων θεῶν πρόσωπα, τῆς\n ἡμετέρας ἀβουλίας ἀπολαύουσι, προσεταιριζόμενοι\nτὰ πλήθη διὰ τοῦ τὰς ἐπιθυμίας τῶν ἀνθρώπων\nἐκκαίειν ἔρωσιν καὶ πόθοις πλούτων καὶ δυναστειῶν\nκαὶ ἡδονῶν, κενοδοξίαις τε οὖ, ἐξ ὧν στάσεις καὶ\nπόλεμοι φύονται καὶ τὰ συγγενὴ τούτων. τὸ δὲ\n πάντων δεινότατον, ἐπαναβαίνουσιν ἐκ τῶνδε καὶ\nτὰ ὅμοια ἀναπείθουσι καὶ περὶ τῶν μεγίστων θεῶν,\nμέχρι τοῦ καὶ τὸν ἄριστον θεὸν τούτοις τοῖς ἐγκλή-\nμασιν ὑπάγειν, ᾧ δὴ καὶ τεταράχθαι φασὶν πάντʼ\nἄνω κάτω. πεπόνθασι δὲ τοῦτο οὐκ ἰδιῶται μόνον,\n ἀλλὰ καὶ τῶν ἐν φιλοσοφίᾳ διατριβόντων οὐκ ὀλί-\nγοι. ἡ δʼ αἰτία διʼ ἀλλήλων γέγονεν. καὶ γὰρ τῶν\nφιλοσοφούντων οἱ μὴ ἀποστάντες τῆς κοινῆς φορᾶς\nεἰς τὰ αὐτὰ τοῖς πλήθεσι συνέβησαν, καὶ πάλιν οὐ\nτὰ πλήθη σύμφωνα ταῖς ἑαυτῶν δόξαις παρὰ τῶν\n δοκούντων σοφῶν ἀκούοντα, ἐπερρώσθη φρονεῖν\nἔτι μᾶλλον περὶ τῶν θεῶν τ᾿ὰ τοιαῦτα."
    },
    "2.41": {
      "book": "2",
      "section": "41",
      "text": "τὸ μὲν γὰρ \nποιητικὸν καὶ προσεξέκαυσεν τὰς ὑπολήψεις τῶν\nἀνθρώπων τῷ χρῆσθαι φράσει πρὸς ἔκπληξιν καὶ\nγοητείαν πεποιημένῃ κήλησίν τε ἐμποιῆσαι καὶ πί-\n στιν περὶ τῶν ἀδυνατωτάτων δυναμένῃ· δέον ἐμπέ-\nδως πεπεῖσθαι ὅτι οὔτε τὸ ἀγαθὸν βλάπτει ποτὲ\nοὔτε τὸ κακὸν ὠφελεῖ· οὐ γὰρ θερμότητος, ὡς φη-\n\n\nσὶν Πλάτων, τὸ ψύχειν, ἀλλὰ τοῦ ἐναντίου· οὕτως\nοὐδὲ τοῦ δικαίου τὸ βλάπτειν. δικαιότατον δὲ δή―\nπου φύσει πάντων τὸ θεῖον, ἐπεὶ οὐδʼ ἂν ἦν θεῖον.\nοὐκοῦν ἀποτετμῆσθαι δεῖ ταύτην τὴν δύναμιν καὶ\nμοῖραν τῶν δαιμόνων τῶν ἀγαθοεργῶν. ἡ γὰρ βλά- \nπτειν πεφυκυῖά τε καὶ βουλομένη ἐναντία τῇ ἀγα-\nθοεργῷ· τὰ δʼ ἐναντία περὶ τὸ αὐτὸ οὐκ ἄν ποτε\nγένοιτο. τούτων δὲ κατὰ πολλὰ μέρη λυμαινομέ-\nνων τὸ θνητόν, ἐνίοτε δὲ καὶ κατὰ μεγάλα, καθʼ\nἕνα μὲν γὰρ οὐκ ἔσθʼ ὅτε οὐχὶ οἱ ἀγαθοὶ οὐκ ἀνιᾶσι \nτὰ καθʼ ἑαυτούς, ἀλλὰ καὶ προσημαίνουσιν εἰς δύ-\nναμιν τοὺς ἐπηρτημένους ἀπὸ τῶν κακοεργῶν κιν-\nδύνους, καὶ διʼ ὀνειράτων ἐμφαίνοντες καὶ διὰ ἐν-\nθέου ψυχῆς ἄλλων τε πολλῶν. καὶ εἰ ἱκανός τις\nεἴη τὰ σημαινόμενα διαιρεῖσθαι, πᾶς ἂν γιγνώσκοι \nκαὶ προφυλάττοιτο. πᾶσι γὰρ σημαίνουσιν, οὐ πᾶς\nδὲ ξυνίησι τὰ σημαινόμενα, οὐδὲ πᾶς τὰ γεγραμ-\nμένα δύναται ἀναγινώσκειν, ἀλλʼ ὁ μαθὼν γράμματα.\nδιὰ μέντοι τῶν ἐναντίων καὶ ἡ πᾶσα γοητεία ἐκτε-\nλεῖται. τούτους γὰρ μάλιστα καὶ τὸν προεστῶτα αὐ- \nτῶν ἐκτιμῶσιν οἱ τὰ κακὰ διὰ τῶν γοητειῶν δια-\n πραττόμενοι."
    },
    "2.42": {
      "book": "2",
      "section": "42",
      "text": "πλήρεις γὰρ πάσης φαντασίας οὗτοι\nκαὶ ἀπατῆσαι ἱκανοὶ διὰ τῆς τερατουργίας. διὰ τού\nτων φίλτρα καὶ ἐρωτικὰ κατασκευάζουσιν οἱ κακο-\nδαίμονες. πᾶσα γὰρ ἀκολασία καὶ πλούτων ἐλπὶς \nκαὶ δόξης διὰ τούτων΄, καὶ μάλιστα ἡ ἀπάτη. τὸ\nγὰρ ψεῦδος τούτοις οἰκεῖον· βούλονται γὰρ εἶναι\nθεοὶ καὶ ἡ προεστῶσα αὐτῶν δύναμις δοκεῖν θεὸς\nεἶναι ὁ μέγιστος. οὗτοι οἱ χαίροντες “λοιβῇ τε κνίσῃ\nτε”, διʼ ὧν αὐτῶν τὸ πνευματικὸν καὶ σωματικὸν \nπιαίνεται. ζῇ γὰρ τοῦτο ἀτμοῖς καὶ ἀναθυμιάσεσι\nποικίλως διὰ τῶν ποικίλων, καὶ δυναμοῦται ταῖς ἐκ\n\n\nτῶν αἱμάτων καὶ σαρκῶν κνίσαις."
    },
    "2.43": {
      "book": "2",
      "section": "43",
      "text": "διʼ ὃ συνετὸς ἀνὴρ \nκαὶ σώφρων εὐλαβηθήσεται τοιαύταις χρῆσθαι θυ-\nσίαις, διʼ ὧν ἐπισπάσεται πρὸς ἑαυτὸν τοὺς τοιού-\nτους· σπουδάσει δὲ καθαίρειν τὴν ψυχὴν παντοίως\n καθαρᾷ γὰρ ψυχῇ οὐκ ἐπιτίθενται διὰ τὸ αὐτοῖς\nἀνόμιοιον. εἰ δὲ ταῖς πόλεσιν ἀναγκαῖον καὶ τούτους\nἀπομειλίττεσθαι, οὐδὲν πρὸς ἡμᾶς. ταύταις γὰρ\nκαὶ πλοῦτος καὶ τὰ ἐκτὸς καὶ τὰ σωματικὰ ἀγαθὰ\nεἶναι νενόμισται καὶ τὰ ἐναντία κακά, ὀλιγοστὸν δʼ\n ἐν αὐταῖς τὸ τῆς ψυχῆς ἐπιμελούμενον. ἡμεῖς δὲ\nκατὰ δύναμιν οὐ δεησόμεθα ὧν οὗτοι παρέχουσιν,\nἀλλʼ ἔκ τε ψυχῆς ἔκ τε τῶν ἐκτὸς πᾶσαν σπουδὴν\nποιούμεθα, θεῷ μὲν καὶ τοῖς ἀμφʼ αὐτὸν ὁμοιοῦ-\nσθαι (ὃ γίνεται διʼ ἀπαθ είας καὶ τῆς περὶ τῶν ὄν-\n τως ὄντων διηρθρωμένης διαλήψεως καὶ τῆς πρὸς\nαὐτὰ ταῦτα ζωῆς), πονηροῖς δὲ ἀνθρώποις καὶ δαί-\nμοσιν καὶ ὅλως παντὶ τῷ χαίροντι τῷ θνητῷ τε καὶ\nὑλικῷ ἀνομοιοῦσθαι ὥστε κατὰ τὰ εἰρημένα τῷ\nΘεοφράστῳ θύσομεν καὶ ἡμεῖς. οἷς καὶ οἱ θεολόγοι\n συνεφώνησαν, εἰδότες ὡς καθʼ ὅσον τῆς τῶν παθῶν\nἐξαιρέσεως ἀμελοῦμεν τῆς ψυχῆς, κατὰ τοσοῦτον τῇ\nπονηρᾷ δυνάμει συναπτόμεθα, καὶ δεήσει καὶ ταύ-\nτην ἀπομειλίττεσθαι. ὡς γὰρ φασὶν οἱ θεολόγοι,\nτοῖς δεδεμένοις ὑπὸ τῶν ἐκτὸς καὶ μηδέπω κρατοῦ-\n σιν τῶν παθῶν ἀναγκαῖον ἀποτρέπεσθαι καὶ ταύτην\nτὴν δύναμιν· εἰ δὲ μή γε, πόνων οὐ λήξουσι."
    },
    "2.44": {
      "book": "2",
      "section": "44",
      "text": "μέ- \nχρι δὴ τούτων τὰ περὶ τῶν θυσιῶν δεδηλώσθω.\nπλὴν ὅπερ ἐξ ἀρχῆς ἐλέγομεν, μὴ εἶναι ἀναγκαῖον\nὡς, εἰ θυτέον ζῷα, καὶ βρωτέον πάντως, νῦν ἐξ\n ἀνάγκης τὸ μὴ δεῖν ἐσθίειν, εἴπερ καὶ θύειν ἀνάγκη\nποτέ, ἐπιδείκνυται. πάντες γὰρ ἐν τούτῳ ὡμολό-\nγησαν οἱ θεολόγοι ὡς οὔτε ἁπτέον ἐν ταῖς ἀποτρο-\n\n\nπαίοις θυσίαις τῶν θυομένων, καθαρσίοις τε χρη-\nστέον. μὴ γὰρ ἴοι τις εἰς ἄστυ μηδʼ εἰς οἶκον ἴδιον,\nμὴ πρότερον ἐσθῆτα καὶ σῶμα ποταμοῖς ἢ πηγῇ\nἀποκαθήρας, φασίν. ὥστε καὶ οἷς ἐπέτρεψαν θύειν,\nἀπέχεσθαι τῶν θυομένων τούτοις παρήγγειλαν, προ- \nαγνεύειν τε ἀποσιτίαις καὶ μάλιστα ταῖς ἀποχαῖς τῶν\nἐμψύχων. εἶναι γὰρ τὴν ἁγνείαν φυλακὴν πρὸς\nεὐλάβειαν, οἷον σύμβολον ἢ σφραγῖδα θείαν περὶ\nτοῦ μηδὲν παθεῖν ὑπʼ ἐκείνων, οἷς πρόσεισι καὶ\nἀπομειλίττεται. ἐναντίως γὰρ διακείμενος οἷς δρᾷ \nκαὶ θειοτέρως, ὅτι καὶ καθαρωτέρως, καὶ κατὰ σῶμα\nκαὶ κατὰ τὰ πάθη τῆς ψυχῆς μένει ἀβλαβής, οἷον\n ἔρυμα περιβεβλημένος τὴν ἁγνείαν."
    },
    "2.45": {
      "book": "2",
      "section": "45",
      "text": "διʼ ὅ καὶ ἄχρι\nτῶν γοήτων ἀναγκαία ἔδοξεν ἡ τοιαύτη προφυλακή,\nοὐ δύναται μέντοι διὰ παντός· ἀσελγείας γὰρ ἕνεκα \nἐνοχλοῦσι δαίμονας πονηρούς· ὥστε οὐ γοήτων ἦν\nἡ ἁγνεία, ἀλλὰ θείων καὶ θεοσόφων ἀνδρῶν, φυ-\nλακὴν δὲ φέρουσα πανταχοῦ τοῖς χρωμένοις τὴν πρὸς\nτὸ θεῖον οἰκείωσιν. ὡς εἴθε διὰ παντὸς αὐτῇ καὶ\nγόητες ἐχρῶντο, καὶ οὐκ ἄν γοητεύειν προυθυμή- \nθησαν, ἀποκεκλεισμένοι ὑπὸ ταύτης ἀπολαύειν ὧν\nἕνεκα ἀσεβοῦσιν. ὅθεν παθῶν ὄντες πλήρεις καὶ\nπρὸς ὀλίγον ἀπεχόμενοι τῶν ἀκαθάρτων βρώσεων,\nμεστοὶ ὄντες ἀκαθαρσίας, δίκας τίνουσι τῆς εἰς τὰ\nὅλα παρανομίας, τὰ μὲν ὑπʼ αὐτῶν ὧν ἐρεθίζουσι, \nτὰ δὲ καὶ ὑπὸ τῆς πάντʼ ἐφορώσης τὰ θνητὰ καὶ\nἔργα καὶ διανοήματα δίκης. ἀνδρὸς ἄρα θείου ἡ\nἔσω καὶ ἡ ἐκτὸς ἁγνεία, ἀποσίτου μὲν παθῶν ψυ-\nχῆς σπουδάζοντος εἶναι, ἀποσίτου δὲ καὶ βρώσεων\nαἳ τὰ πάθη κινοὑσιν, σιτουμένου δὲ θεοσοφίαν καὶ \nὁμοιουμένου ταῖς περὶ τοῦ θείου ὀρθαῖς διανοίαις\nκαὶ ἰερωμένου τῇ νοερᾷ θυσίᾳ καὶ μετὰ λευκῆς ἐσθῆ-\n\n\nτος καὶ καθαρᾶς τῷ ὄντι τῆς ψυχικῆς ἀπαθείας καὶ\nτῆς κουφότητος τοῦ σώματος προσιόντος τῷ θεῷ,\nοὐκ ἐξ ἀλλοτρίων καὶ ὀθνείων χυμῶν καὶ πα-\nθῶν ψυχικῶν βεβαρημένου."
    },
    "2.46": {
      "book": "2",
      "section": "46",
      "text": "οὐ γὰρ δὴ ἐν μὲν ἱε- \n ροῖς ὑπʼ ἀνθρώπων θεοῖς ἀφωρισμένοις καὶ τὰ ἐν\nποσὶ καθαρὰ δεῖ εἶναι καὶ ἀκηλίδωτα πέδιλα, ἐν δὲ\nτῷ ναῷ τοῦ πατρός, τῷ κόσμῳ τούτῳ, τὸν ἔσχατον\nκαὶ ἐκτὸς ἡμῶν χιτῶνα τὸν δερμάτινον οὐχ ἁγνὸν\nπροσήκει διατηρεῖν καὶ μεθʼ ἀγνοῦ διατρίβειν ἐν\n τῷ ναῷ τοῦ πατρός. εἰ μὲν γὰρ ἐν τῷ μεμολύνθαι\nαὐτὸν μόνον ὁ κίνδυνος ἔκειτο, ἐνῆν παριδεῖν ἴσως\nκαὶ καταρρᾳθυμῆσαι. νῦν δὲ παντὸς τοῦ αἰσθη-\nτοῦ σώμιατος ἀπορροίας φέροντος δαιμονίων ὑλικῶν,\nἅμα τῇ ἀκαθαρσίᾳ τῇ ἔκ σαρκῶν καὶ αἱμάτων πάρ-\n εστιν ἡ ταύτῃ φίλη καὶ προσήγορος δύναμις διʼ\nὁμοιότητα καὶ οἰκειότητα."
    },
    "2.47": {
      "book": "2",
      "section": "47",
      "text": "ὅθεν ὀρθῶς οἱ θεολόγοι \nτῆς ἀποχῆς ἐπεμέλοντο, καὶ ὁ Αἰγύπτιος ταῦθʼ ἡμῖν\nἐμήνυσεν αἰτίαν ἀποδιδοὺς φυσικωτάτην, ἣν ἐκ τῆς\nπείρας ἐδοκίμασεν. ἐπεὶ γὰρ ψυχὴ φαύλη καὶ ἄλο-\n γος, ἣ τὸ σῶμα ἀπέλιπε βίᾳ συληθεῖσα, προσμένει\nτούτῳ, ὅπου γε καὶ τῶν ἀνθρώπων αἱ τῶν βίᾳ\nἀποθανόντων κατέχονται πρὸς τῷ σώματι, ὃ καὶ\nτοῦ μὴ βίᾳ ἑαυτὸν ἐξάγειν ἦν κωλυτικόν, ἐπεὶ οὖν\nτῶν ζῴων αἱ βίαιοι σφαγαὶ ἐμφιληδεῖν τὰς ψυχὰς\n οἷς ἀπολείπουσιν ἀναγκάζουσιν, διείργεται δὲ οὐδα-\nμῶς ψυχὴ ἐκεῖ εἶναι, ὅποι τὸ συγγενὲς καθέλκει\nαὐτήν, ὅθεν καὶ ὀδυρόμεναι ὤφθησαν πολλαί, καὶ\nαἱ τῶν ἀτάφων παραμένουσι τοῖς σώμασιν, αἷς καὶ\nοἱ γόητες καταχρῶνται πρὸς αὑτῶν ὑπηρεσίαν, βια-\n ζόμενοι τῇ τοῦ σώματος ἢ μέρους τοῦ σώματος κατ-\nοχῇ· ἐπεὶ οὖν ταῦτα ἱστόρησαν καὶ φύσιν ψυχῆς\nφαύλης καὶ συγγένειαν καὶ ἡδονήν, ἣν ἔχει πρὸς \n\n\nτὰ σώματα ἐξ ὧν ἀπεσπάσθη, εἰκότως ἐφυλάξαντο\nτὴν τῶν σαρκῶν θοίνην, ἵνα ἀλλοτρίαις ψυχαῖς βι-\nαίοις καὶ ἀκαθάρτοις πρὸς τὸ συγγενὲς ἑλκομέναις\nμὴ ἐνοχλοῖντο μηδὲ ἐμποδίζοιντο προσέρχεσθαι μό-\nνοι τῷ θεῷ, δαιμόνων τῇ παρουσίᾳ ἐνοχλούντων."
    },
    "2.48": {
      "book": "2",
      "section": "48",
      "text": "ὅτι γὰρ ὁλκὸν τῆς ψυχῆς ἡ τοῦ συγγενοῦς σώματος\nφύσις, ἡ πεῖρα τούτους ἐδίδαξεν διὰ πλειόνων. οἱ\nγοῦν ζῴων μαντικῶν ψυχὰς δέξασθαι βουλόμενοι\nεἰς ἑαυτούς, τὰ κυριώτατα μόρια καταπιόντες, οἷον.\nκαρδίας κοράκων ἢ ἀσπαλάκων ἢ ἱεράκων, ἔχουσι \nπαροῦσαν τὴν ψυχὴν καὶ χρηματίζουσαν ὡς θεὸν\nκαὶ εἰσιοῦσαν εἰς αὐτοὺς ἅμα τῇ ἐνθέσει τῇ τοῦ\n σώματος."
    },
    "2.49": {
      "book": "2",
      "section": "49",
      "text": "εἰκότως ἄρα ὁ φιλόσοφος καὶ θεοῦ τοῦ\nἐπὶ πᾶσιν ίερεὺς πάσης ἀπέχεται ἐμψύχου βορᾶς,\nμόνος μόνῳ διʼ ἑαυτοῦ θεῷ προσιέναι σπουδάζων \nἄνευ τῆς τῶν παρομαρτούντων ἐνοχλήσεως, καὶ ἔστιν\nεὐλαβὴς τὰς τῆς φύσεως ἀνάγκας ἐξιστορηκώς. ἵστωρ\nγὰρ πολλῶν ὁ ὄντως φιλόσοφος καὶ σημειωτικὸς\nκαὶ καταληπτικὸς τῶν τῆς φύσεως πραγμάτων καὶ\nσυνετὸς καὶ κόσμιος καὶ μέτριος, πανταχόθεν σώζων \nἑαυτόν· καὶ ὥσπερ ὅ τινος τῶν κατὰ μέρος ἱερεὺς\nἔμπειρος τῆς ἱδρύσεως τῶν ἀγαλμάτων αὐτοῦ τῶν\nτε ὀργιασμιῶν καὶ τελετῶν καθάρσεών τε καὶ τῶν\nὁμοίων, οὕτως ὁ τοῦ ἐπὶ πᾶσιν θεοῦ ἱερεὺς ἔμπει-\nρος τῆς αὐτοῦ ἀγαλματοποιίας καθάρσεών τε καὶ \nτῶν ἄλλων διʼ ὧν συνάπτεται τῷ θεῷ."
    },
    "2.50": {
      "book": "2",
      "section": "50",
      "text": "εἰ δὲ οἱ\nτῶν τῇδε ἱερεῖς καὶ ἱεροσκόποι καὶ τάφων ἀπέχεσθαι\nκελεύουσιν ἑαυτοῖς τε καὶ τοῖς ἄλλοις, καὶ ἀνδρῶν,\nἀνοσίων καὶ ἐμμήνων καὶ συνουσιῶν καὶ θέας ἤδη,\nαἰσχρᾶς καὶ πενθικῆς καὶ ἀκροάσεως πάθος ἐγει- \n27. ὡς οἶμαι τὸν θεῖον λέγειν Μωσέα.\n\n\nρούσης (ἐπεὶ πολλάκις φαίνεται διὰ τοὺς παρόντας\nἀκαθάρτους ταράττει τὸν ἱεροσκόπον διʼ ὃ καὶ\nτὸ θύειν ἀκαίρως καὶ βλάβην μείζονα φέρειν ἢ κέρ-\nδος φασίν), ἦ που γε ὁ τοῦ πατρὸς ἱερεὺς αὐτὸς\n τάφος γίγνεσθαι νεκρῶν σωμάτων ὑπομενεῖ αὐτὸς\nμιασμάτων πλήρης, ὁμιλητὴς σπουδάζων γενέσθαι\nτῷ κρείττονι; ἀρκεῖ ὅτι τὰ τοῦ θανάτου μέρη ἐπὶ\nτῶν καρπῶν εἰς τὴν ἐνταῦθα ἡμῶν ζωὴν παραλαμ-\nβάνομεν. ἀλλὰ μήπω περὶ τούτων· ἔτι δὲ τὰ περ-\n τῶν θυσιῶν διακριτέον."
    },
    "2.51": {
      "book": "2",
      "section": "51",
      "text": "φαίη γὰρ ἄν τις ὅτι πολύ \nμέρος ἀναιροῦμεν μαντείας τῆς διὰ σπλάγχνων ἀπε-\nχόμενοι τῆς τῶν ζῴων ἀναιρέσεως. οὐκοῦν ὁ τοι-\nοῦτος ἀναιρείτω καὶ τοὺς ἀνθρώπους· ἐπιφαίνεται\nγὰρ μᾶλλον, ὡς φασίν, τοῖς τούτων σπλάγχνοις τὰ\n μέλλοντα· καὶ πολλοί γε τῶν βαρβάρων διʼ ἀνθρώ-\nπων σπλαγχνεύονται. ἀλλʼ ὥσπερ ἀδικίας καὶ πλε-\nονεξίας ἦν τὸ ἕνεκα μαντείας ἀναιρεῖν τὸν ὁμόφυλον,\nοὕτω καὶ τὸ ἄλογον ζῷον σφάττειν μαντείας ἕνεκα\nἄδικον. πότερα δὲ τὰ σημεῖα οἱ θεοὶ ἐπιφαίνουσιν\n ἢ δαίμονες ἢ ἡ ψυχὴ ἀπαλλαττομένη τοῦ ζῴου πρὸς\nτὴν πεῦσιν ἀποκρίνεται διὰ τῶν ἐν τοῖς σπλάγχνοις\nσημείων, οὐκ ἔστιν τοῦ παρόντος λόγου ἐρευνῆσαι."
    },
    "2.52": {
      "book": "2",
      "section": "52",
      "text": "οἷς μέντοι ὁ βίος ἔξω κυλίεται, τούτοις ἐπιτρέπομεν \nἅπαξ ἀσεβήσασιν εἰς ἑαυτούς φέρεσθαι ᾗπερ καὶ\n φέρονται. ὃν δʼ ἡμεῖς ὑπογράφομεν φιλόσοφον ἀφι-\nστάμενον τῶν ἐκτός, εἰκότως φαμὲν μὴ ἐνοχλήσειν\nδαίμοσι, μηδὲ μάντεων δεήσεσθαι μηδὲ σπλάγχνων\nζῴων. ὧν γὰρ ἕνεκα αἱ μαντεῖαι, τούτων οὗτος με-\nμελέτηκεν ἀφίστασθαι. οὐ γὰρ εἰς γάμον καθίησιν,\n ἵνα περὶ γάμου τὸν μάντιν ἐνοχλήσῃ, οὐκ εἰς ἐμ\n4. πολλῷ πλέον. τὸ δὲ ἤπου ἴσως σχεδόν.\n\n\nπορίαν, οὐ περὶ οἰκέτου, οὐ περὶ προκοπῆς καὶ τῆς\nἄλλης παῤ ἀνθρώποις δοξοκοπίας. περὶ ὧν δὲ ζη-\nτεῖ, μάντις μὲν οὐδεὶς οὐδὲ σπλάγχνα ζῴων μηνύ-\nσει τὸ σαφές· αὐτὸς δὲ διʼ ἑαυτοῦ, ὡς λέγομεν,\nπροσιών τῷ θεῷ, ὃς ἐν τοῖς ἀληθινοῖς αὐτοῦ σπλάγ- \nχνοις ἵδρυται, περὶ τοῦ αἰωνίου βίου λήψεται τὰς\nὑποθήκας, ὅλος ἐκεῖ συρρεύσας, καὶ ἀντὶ μάντεως\n “Διὸς μεγάλου ὀαριστὴς” εὐχόμενος γενέσθαι."
    },
    "2.53": {
      "book": "2",
      "section": "53",
      "text": "εἰ δʼ\nἄρα καὶ ἐπείξειέ τι τῶν τῆς ἀνάγκης, εἰσίν οἱ τῷ\nοὕτω ζῶντι τῷ οἰκέτῃ τοῦ θεοῦ καὶ διʼ ὀνειράτων \nκαὶ συμβόλων καὶ διʼ ὄττης ἀγαθοὶ δαίμονες προτρέ-\nποντες καὶ μηνύοντες τὸ ἀποβησόμενον καὶ ὃ ἀναγ-\nκαῖον φυλάξασθαι. μόνον γὰρ ἀποστῆναι δεῖ τοῦ\nκακοῦ καὶ ἐπιγνῶναι τὸ ἐν τοῖς ὅλοις τιμιώτατον\nκαὶ πᾶν τὸ ἐν τῷ ὅλῳ ἀγαθὸν φίλον καὶ προσήγο- \nρον. ἀλλὰ δεινή τις ἡ κακία καὶ τῶν θείων ἀμσ-\nθία καταφρονεῖν ὧν οὐκ οἶδεν καὶ ἐπισύρειν, ἐπειδὴ\nταῦτα οὐ φωναῖς ἐξακούστοις ἡ φύσις βοᾷ, νοερὰ\nδὲ οὖσα διὰ νοῦ μυσταγωγεῖ τούς ταύτην σέβοντας.\nκἂν μέντοι τις θυτικὴν παραδέξηται προγνώσεως \nἕνεκα τοῦ μέλλοντος, οὐχ ἕπεται ταύτῃ καὶ τὸ ἐσθί-\nειν δεῖν ἐξ ἀνάγκης καὶ σάρκας παραδέχεσθαι, κα-\nθάπερ οὐδὲ τὸ θύειν ὁπωσοῦν ἢ θεοῖς ἢ δαίμοσιν\nεἰσηγεῖται τὴν βρῶσιν. ἡ γοῦν ἱστορία οὐ μόνον ὧν\nΘεόφραστος ἐμνήσθη, ἀλλὰ καὶ ἄλλων πλειόνων τὴν \nμενήμην παρέδωκεν ὡς καὶ ἀνθρώπους θυόντων τῶν\nπάλαι, καὶ οὐ δήπου διὰ τοῦτο καὶ βρωτέον ἀνθρώ-\n πους."
    },
    "2.54": {
      "book": "2",
      "section": "54",
      "text": "καὶ ὅτι ταῦτα οὐχ ἀπλῶς, ἀλλὰ πλήρους οὔ-\nσης τῆς ἱστορίας λέγομεν, αὐτάρκη καὶ ταῦτα πα-\nραστῆσαι. ἐθύετο γὰρ καὶ ἐν Ῥόδῳ μηνὶ Μεταγειτ- \nνιῶνι ἕκτῃ ἱσταμένου ἄνθρωπος τῷ Κρόνῳ. ὃ δὴ\nἐπὶ πολὺ κρατῆσαν ἔθος μετεβλήθη· ἕνα γὰρ τῶν\n\n\nἐπὶ θανάτῳ δημοσίᾳ κατακριθέντων μέχρι μὲν τῶν\nΚρονίων συνεῖχον, ἐνστάσης δὲ τῆς ἑορτῆς προαγα-\nγόντες τὸν ἄνθρωπον ἔξω πυλῶν ἄντικρυς τοῦ Ἀρι-\nστοβούλης ἕδους, οἴνου ποτίσαντες ἔσφαττον. ἐν\n δὲ τῇ νῦν Σαλαμῖνι, πρότερον δὲ Κορωνίδι ὀνο-\nμαζομένῃ, μηνὶ κατὰ Κυπρίους Ἀφροδισίῳ ἐθύετο\nἄνθρωπος τῇ Ἀγραύλῳ τῇ Κέκροπος καὶ νύμφης\nἈγραυλίδος. καὶ διέμενε τὸ ἔθος ἄχρι τῶν Διομήδους\nχρόνων· εἶτα μετέβαλεν, ὥστε τῷ Διομήδει τὸν\n ἄνθρωπον θύεσθαι ὑφʼ ἕνα δὲ περίβολον ὅ τε τῆς\nἈθηνᾶς νεὼς καὶ ὁ τῆς Ἀγραύλου καὶ Διομήδους.\nὁ δὲ σφαγιαζόμενος ὑπὸ τῶν ἐφήβων ἀγόμενος τρὶς\nπεριέθει τὸν βωμόν· ἔπειτα ὁ ἱερεὺς αὐτὸν λόγχῃ\nἔπαιεν κατὰ τοῦ στομιάχου, καὶ οὕτως αὐτὸν ἐπὶ\n τὴν νησθεῖσαν πυρὰν ὡλοκαύτιζεν."
    },
    "2.55": {
      "book": "2",
      "section": "55",
      "text": "τοῦτον δὲ τὸν \nθεσμὸν Δίφιλος ὁ τῆς Κύπρου βασιλεὺς κατέλυσε,\nκατὰ τούς Σελεύκου χρόνους τοῦ θεολόγου γενό-\nμενος, τὸ ἔθος εἰς βουθυσίαν μεταστήσας. προσή-\nκατο δʼ ὁ δαίμων ἀντὶ ἀνθρώπου τὸν βοῦν οὕτως\n ἰσάξιόν ἐστιν τὸ δρώμενον. κατέλυσε δὲ καὶ ἐν\nἩλίου πόλει τῆς Αἰγύπτου τὸν τῆς ἀνθρωποκτονίας\nνόμον Ἄμωσις, ὡς μαρτυρεῖ Μανεθὼς ἐν τῷ περὶ\nἀρχαϊσμοῦ καὶ εὐσεβείας. ἐθύοντο δὲ τῇ Ἥρᾳ καὶ\nἐδοκιμάζοντο, καθάπερ οἱ ζητούμενοι καθαροὶ μό-\n σχοι καὶ συσφραγιζόμενοι. ἐθύοντο δὲ τῆς ἡμέρας\nτρεῖς, ἀνθʼ ὧν κηρίνους ἐκέλευσεν ὁ Ἄμωσις τούς\nἴσους ἐπιτίθεσθαι. ἔθυον δὲ καὶ ἐν Χίῳ τῷ Ὠμα-\nδίῳ Διονύσῳ ἄνθρωπον διασπῶντες, καὶ ἐν Τενώ-\nδῳ, ὡς φησὶν Κὔελπις ὁ Καρύστιος· ἐπεὶ καὶ Λα-\n κεδαιμονίους φησὶν ὁ Ἀπολλόδωρος τῷ Ἄρει θύειν\nἄνθρωπον."
    },
    "2.56": {
      "book": "2",
      "section": "56",
      "text": "Φοίνικες δὲ ἐν ταῖς μεγάλαις συμφο- \nραῖς πολέμων ἢ λοιμῶν ἢ αὐχμῶν ἔθυον τῶν φιλ-\n\n\nτάτων τινὰ ἐπιφημίζοντες Κρόνῳ, καὶ πλήρης γε ἡ\nΦοινικικὴ ἱστορία τῶν θυσάντων, ἣν Σαγχουνιά-\nθων μὲν τῇ Φοινίκων γλώττῃ συνέγραψεν, Φίλων\nδὲ ὁ Βύβλιος εἰς τὴν Ἐλλάδα γλῶσσαν διʼ ὀκτὼ\nβιβλίων ἡρμήνευσεν. Ἴστρος δὲ ἐν τῇ συναγωγῇ \nτῶν Κρητικῶν θυσιῶν φησὶν τούς Κουρῆτας τὸ πα-\nλαιὸν τῷ Κρόνῳ θύειν παῖδας. καταλυθῆναι δὲ τὰς\nἀνθρωποθυσίας σχεδὸν τὰς παρὰ πᾶσιν φησὶ Πάλ-\nλας ὁ ἄριστα τὰ περὶ τῶν τοῦ Μίθρα συναγαγὼν\nμυστηρίων ἐπὶ Ἀδριανοῦ τοῦ αὐτοκράτορος. ἐθύετο \nγὰρ καὶ ἐν Λαοδικείᾳ τῇ κατὰ Συρίαν τῇ Ἀθηνᾷ\nκατʼ ἔτος παρθένος, νῦν δὲ ἔλαφος. καὶ μὴν καὶ\nοἱ ἐν Λιβύῃ Καρχηδόνιοι ἐποίουν τὴν θυσίαν, ἣν\nἸφικράτης ἔπαυσεν, καὶ Δουμαθηνοὶ δὲ τῆς Ἀραβίας\nκατʼ ἔτος ἕκαστον ἔθυον παῖδα, ὄν ὑπὸ βωμὸν ἔθα- \nπτον, ᾧ χρῶνται ὡς ξοάνῳ. Φύλαρχος δὲ κοινῶς\nπάντας τούς Ἕλληνας πρὶν ἐπὶ πολεμίους ἐξιέναι\nἀνθρωποκτονεῖν ἱστορεῖ. καὶ παρίημι Θρᾷκας καὶ\nΣκύθας, καὶ ὡς Ἀθηναῖοι τὴν Ἐρεχθέως καὶ Πρα-\nξιθέας θυγατέρα ἀνεῖλον. ἀλλʼ ἔτι γε νῦν τίς ἀγνο- \nεῖ κατὰ τὴν μεγάλην πόλιν τῇ τοῦ Αατιαρίου Διὸς\nἑορτῇ σφαζόμενον ἄνθρωπον; καὶ οὐ δήπου τούτου\nἕνεκα βρωτέον καὶ σάρκας ἀνθρώπων, ἐπείπερ διά\nτινα ἀνάγκην εἰς θυσίαν ἄνθρωπος παρελήφθη. καὶ\nγὰρ ἐν λιμοῖς πολιορκούμενοί τινες ἀλλήλων ἐγεύ- \nσαντο, καὶ ὅμως ἐναγεῖς οὗτοι ἐνομίσθησαν καὶ τὸ\n πρᾶγμα ἀσεβές."
    },
    "2.57": {
      "book": "2",
      "section": "57",
      "text": "καὶ μετά γε τὸν πρῶτον πόλεμον\nτὸν γενόμενον Ῥωμαίοις περὶ Σικελίας πρὸς Καρ-\nχηδονίους ἀποστάντων τῶν Φοινίκων μισθοφόρων\n15. σημείωσαι καὶ Βούλγαροι τοῦτο ἐποίουν πρὸ τοῦ δέ-\nξασθαι τὸ ἅγιον βάπτισμια.\n\n\nκαὶ συναποστησάντων τοὺς Λίβυας, Ἀμίλκας ὁ\nΒάρκας ἐπικαλούμενος, ἐπιστρατεύσας αὐτοῖς εἰς\nλιμὸν οὕτως περιέστησεν, ὡς τὸ μὲν πρῶτον τούς\nπίπτοντας ἐν ταῖς μάχαις ἐσθίειν ἐπιλειπόντων πάν-\n των, δεύτερον τούς αἰχμαλώτους, τρίτον τούς οἰκέ-\nτας, ὕστερον δὲ καὶ ἐπʼ ἀλλήλους ὁρμῆσαι καὶ κλήρῳ\nτούς συστρατιώτας ἐσθίειν. ἀλλʼ ὅ γε Ἀμίλκας λα-\nβὼν ὑποχειρίους διὰ τῶν ἐλεφάντων συνεπάτησεν,\nὡς οὐχ ὅσιον ἔτι τοῖς ἄλλοις ἀνθρώποις αὐτούς ἐπι-\n μίγνυσθαι, καὶ οὔτε αὐτὸς παρεδέξατο διὰ τὸ τολ-\nμῆσαί τινας τὴν ἀνθρωποφαγίαν οὔθ᾿ ὁ υἱὸς αὐτοῦ\nἈννίβας, ᾧ συνεβούλευέ τις εἰς τὴν ταλίαν στρα-\nτεύοντι ἐθίσαι ἀνθρωποφαγεῖν τὸν στρατόν, ὡς μὴ\nτροφῆς ἀποροῖεν. οὐ τοίνυν ἐπεὶ λιμοὶ καὶ πόλεμοι\n αἴτιοι τῆς τῶν ἄλλων ζῴων βρώσεως γεγόνασιν,\nἐχρῆν ταύτην καὶ διʼ ἡδονὴν παραδέξασθαι, καθάπερ\nοὐδὲ τὴν ἀνθρωποφαγίαν προσηκάμεθα· οὐδὲ ἐπεὶ\nἔθυσάν τισι δυνάμεσιν ζῷα, ἐχρῆν καὶ ἐσθίειν αὐτά.\nοὐδὲ γὰρ ἀνθρώπους θύσαντες ἐγεύσαντο τούτου\n γε ἕνεκα σαρκῶν ἀνθρωπίνων. ἀλλʼ ὅτι μὲν τῷ θύειν οὐχ ἕπεται τὸ καὶ ἐσθί-\nειν πάντως τὰ ζῷα, διὰ τούτων ἀποδέδεικται."
    },
    "2.58": {
      "book": "2",
      "section": "58",
      "text": "ὅτι \nδὲ οὐ θεοῖς, ἀλλὰ δαίμοσι τὰς θυσίας τὰς διὰ τῶν\nαἱμάτων προσῆγον οἱ τὰς ἐν τῷ παντὶ δυνάμεις κα-\n ταμαθόντες, καὶ τοῦτο πεπίστωται παρʼ αὐτῶν τῶν\nθεολόγων. καὶ μὴν ὅτι τούτων οἱ μὲν κακοποιοί,\nοἱ δὲ ἀγαθοί, οἵ οὐκ ἐνοχλήσουσιν ἡμῖν ἀπαρχο-\nμένοις ἐκ μόνων ὧν ἐσθίομεν καὶ τρέφομεν ἤ τὸ\nσῶμα ἤ τὴν ψυχήν, καὶ τούτου μέμνηνται. ὀλίγα\n δʼ ἔτι προσθέντες, ὡς καὶ αἱ ἀδιάστροφοι ἔννοιαι\nτῶν πολλῶν ἐπιβάλλουσι τῇ ὀρθῇ περὶ τῶν θεῶν\n\n\nὑπολήψει, τὸ βιβλίον περιγράψομεν. λέγουσι γοῦν\nκαὶ τῶν ποιητῶν οἱ ἐπʼ ὀλίγον σωφρονοῦντες·\n\nτίς ὧδε μῶρος καὶ λίαν ἀνειμένως\nεὔπιστος ἀνδρῶν, ὅστις ἐλπίζει θεοὺς\nὀστῶν ἀσάρκων καὶ χολῆς πυρουμένης,\nἃ καὶ κυσὶν πεινῶσιν οὐχὶ βρώσιμα,\nχαίρειν ἀπαρχαῖς καὶ γέρας λαχεῖν τόδε;\n\nἄλλος δὲ φησίν\n\nψαιστά, λιβανωτόν, πόπανα· ταῦτʼ ὠνήσομαι.\nοὐ τοῖς φίλοις θύω γάρ, ἀλλὰ τοῖς θεοῖς\nτὰ νῦν."
    },
    "2.59": {
      "book": "2",
      "section": "59",
      "text": "ἐπεὶ καὶ Ἀπόλλων παραινῶν θύειν κατὰ τὰ πάτρια,\nτοῦτʼ ἔστιν κατὰ τὸ ἔθος τῶν πατέρων, ἐπανάγειν ἔοι-\nκεν εἰς τὸ παλαιὸν ἔθος. τὸ δὲ παλαιὸν διὰ ποπά-\nνων καὶ τῶν καρπῶν ἦν, ὡς ἀπεδείξαμεν. ὅθεν \nκαὶ θυσίαι καὶ θυηλαὶ καὶ θυμέλαι ἐκαλοῦντο, καὶ\nαὐτὸ τὸ θύειν τοῦ θυμιᾶν εἴχετο καὶ τοῦ νῦν παρʼ\nἡμῖν λεγομένου ἐπιθύειν. ὃ γὰρ ἡμεῖς νῦν θύειν\nλέγομεν ἕρδειν ἔλεγον.\n\nἔρδον δʼ Ἀπόλλωνι τεληέσσας ἑκατόμβας\nταύρων ἡδ᾿ αἰγῶν."
    },
    "2.60": {
      "book": "2",
      "section": "60",
      "text": "ἀγνοοῦσιν δὲ οἱ τὴν πολυτέλειαν εἰσαγαγόντες εἰς\nτὰς θυσίας, ὅπως ἄμα ταύτῃ ἑσμὸν κακῶν εἰσήγα-\nγον, δεισιδαιμονίαν, τρυφήν, ὑπόληψιν τοῦ δεκά-\nζειν δύνασθαι τὸ θεῖον καὶ θυσίαις ἀκεῖσθαι τὴν \nἀδικίαν. πόθεν οἱ μὲν τριττύας χρυσόκερως, οἱ δʼ\nἑκατόμβας, Ὀλυμπιὰς δʼ ἡ Ἀλεξάνδρου μήτηρ πάντα\nχίλια ἔθυεν, ἅπαξ τῆς πολυτελείας ἐπὶ τὴν δεισι-\nδαιμονίαν προαγούσης; ὅταν δὲ νέος θεούς χαίρειν\nπολυτελείαις γνῷ καί, ὡς φασίν, ταῖς τῶν βοῶν \nκαὶ τῶν ἄλλων ζῴων θοίναις, πότʼ ἂν ἑκὼν σωφρο-\nνήσειεν; πῶς δὲ κεχαρισμένα θύειν ἡγούμενος τοῖς\n\n\nθεοῖς ταῦτα, οὐκ ἐξεῖναι ἀδικεῖν οἰήσεται αὐτῷ μέλ-\nλοντι διὰ τῶν θυσιῶν ἐξωνεῖσθαι τὴν ἁμαρτίαν;\nπεισθεὶς δὲ ὅτι τούτων χρείαν οὐκ ἔχουσιν οἱ θεοί,\nεἰς δὲ τὸ ἦθος ἀποβλέπουσι τῶν προσιόντων, με-\n γίστην θυσίαν λαμβάνοντες τὴν ὀρθὴν περὶ αὐτῶν\nτε καὶ τῶν πραγμάτων διάληψιν, πῶς οὐ σώφρων\nκαὶ ὅσιος καὶ δίκαιος ἔσται;"
    },
    "2.61": {
      "book": "2",
      "section": "61",
      "text": "θεοῖς δὲ ἀρίστη μὲν \nἀπαρχὴ νοῦς καθαρὸς καὶ ψυχὴ ἀπαθής, οἰκεῖον δὲ\nκαὶ τὸ μετρίων μὲν ἀπάρχεσθαι τῶν ἄλλων, μὴ παρ-\n έργως δέ, ἀλλὰ σύν πάσῃ προθυμίᾳ. ἐοικέναι γὰρ\nδεῖ τὰς τιμὰς ταῖς ἐπὶ τῶν ἀγαθῶν προεδρίαις, ὑπα-\nναστάσεσίν τε καὶ κατακλίσεσιν, οὐ συντάξεων δό-\nσεσιν. οὐ γὰρ δὴ ἄνθρωπος μὲν ἐρεῖ·\n\nεἰ μνημονεύεις εὖ παθὼν φιλεῖς τέ με,\nἀπέχω πάλαι, Φιλῖνε, παρὰ σοῦ τὴν χάριν·\nτούτου γὰρ αὐτὴν ἕνεκα πρὸς σὲ κατεθέμην·\n\nθεὸς δὲ οὐκ ἀρκεῖται τούτοις. διʼ ὅπερ ὁ Πλάτων,\nτῷ μὲν ἀγαθῷ θύειν, φησί, προσήκει καὶ προσο-\nμιλεῖν ἀεὶ τοῖς θεοῖς εὐχαῖς καὶ ἀναθήμασι καὶ θυ-\n σίαις καὶ τῇ πάσῃ θεραπείᾳ, τῷ δὲ κακῷ μάτην\nπερὶ θεοὺς τὸν πολύν εἶναι πόνον. ὁ γὰρ ἀγαθὸς\nοἶδεν ἃ θυτέον καὶ ὧν ἀφεκτέον καὶ τίνα προσε-\nνεκτέον καὶ τίνων ἀπαρκτέον, ὁ δὲ φαῦλος ἐκ τῆς\nοἰκείας διαθέσεως καὶ ὧν αὐτὸς ἐσπούδακεν, προσά-\n γων τοῖς θεοῖς τὰς τιμὰς ἀσεβεῖ μᾶλλον ἢ εὐσε-\nβεῖ. διʼ ὅ οὐδʼ οἴται δεῖν τοῖς φαύλοις ὁ Πλάτων\nἐθισμοῖς συμπεριφέρεσθαι τὸν φιλόσοφον· οὕτε γὰρ\nτοῖς θεοῖς εἶναι φίλον οὕτε τοῖς ἀνθρώποις συμ-\nφέρον, ἀλλὰ μεταβάλλειν μὲν πειρᾶσθαι εἰς τὸ ἄμει-\n νον, εἰ δὲ μή, αὐτὸν πρὸς αὐτὰ μὴ μεταβάλλεσθαι,\nμετιέναι δὲ τὴν ὀρθὴν ὀδὸν αὐτὸν πορευόμενον μήτε\nκινδύνους τούς ἀπὸ τῶν πολλῶν εὐλαβούμενον μήτε\n\n\nτὴν ἄλλην, εἴ τις γίγνοιτο βλασφημία. καὶ γὰρ\nδεινὸν ἂν εἴη, Σύρους μὲν τῶν ἰχθύων μὴ ἂν\nγεύσασθαι μηδὲ τούς Ἕβραίους συῶν, Φοινίκων τε\nτούς πολλούς καὶ Αἰγυπτίων βοῶν θηλειῶν, ἀλλὰ\nκαὶ βασιλέων πολλῶν μεταβαλεῖν αὐτούς σπουδα- \nσάντων θάνατον ὑπομεῖναι μᾶλλον ἢ τὴν τοῦ νό-\nμου παράβασιν, ἡμᾶς δὲ τούς τῆς φύσεως νόμους\nκαὶ τὰς θείας παραγγελίας φόβων ἕνεκα ἀνθρωπί-\nνων ἤ τινος βλασφημίας τῆς ἀπὸ τούτων αἱρεῖσθαι\nπαραβαίνειν. ἡ μέγα ὁ θεῖος χορὸς σχετλιάσειεν \nἂν θεῶν τε ὁμοῦ καὶ ἀνδρῶν θείων πρὸς ἀνθρώ-\nπων φαύλων δόξας ὁρῶν ἡμὰς κεχηνότας καὶ τὸν\nπαρὰ τούτων φόβον ὑφορωμένους, οἵ καθʼ ἡμέραν\nμελέτην ἐν τῷ βίῳ τὸ ἀποθνήσκειν τοῖς ἄλλοις πε-\nποιήμεθα."
    },
    "3.1": {
      "book": "3",
      "section": "1",
      "text": "Ὡς μὲν οὔτε πρὸς σωφροσύνην καὶ λιτότητα\nοὕτε πρὸς εὐσέβειαν, αἳ μάλιστα πρὸς τὸν θεωρη-\nτικὸν συντελοῦσι βίον, ἡ τῶν ἐμψύχων βρῶσις συμ-\nβάλλεται, ἀλλὰ μᾶλλον ἐναντιοῦται, διὰ τῶν φθα- \nσάντων, ὦ Φίρμε Καστρίκιε, δυεῖν βιβλίων ἀπεδεί-\nξαμεν. τῆς δὲ δικαιοσύνης τὸ κάλλιστον ἐν τῇ πρὸς\nτούς θεούς εὐσεβείᾳ κεκτημένης, ταύτης δὲ ὡς ἔνι\nμάλιστα διὰ τῆς ἀποχῆς συνισταμένης, οὐ δέος ἐστὶ\nπερὶ τοῦ πρὸς ἀνθρώπους δικαίου, μή πῃ τοῦτο \nπαραθραύσωμεν, τήν γε πρὸς τούς θεούς ὁσίαν δια-\nσώζοντες. Σωκράτης μὲν οὖν πρὸς τούς ἡδονὴν διαμ-\n\n\nφισβητοῦντας εἶναι τὸ τέλος, οὐδ᾿ ἂν πάντες, ἔφη,\nσύες καὶ τράγοι τούτῳ συναινῶσι, πεισθήσεσθαι ἐν\nτῷ ἥδεσθαι τὸ εὔδαιμον ἡμῶν κεῖσθαι, ἔστʼ ἂν νοῦς\nἐν τοῖς πᾶσι κρατῇ· ἡμεῖς δέ, οὐδʼ ἂν πάντες λύκοι\n ἢ γῦπες τὴν κρεωφαγίαν δοκιμάζωσιν, οὐ συγχωρή-\nσομεν τούτοις δίκαια λέγειν, ἔστ᾿ ἂν ὁ ἄνθρωπος\nἀβλαβὲς ᾖ φύσει καὶ ἀφεκτικὸν τοῦ διὰ τῆς ἄλλων\nβλάβης αὐτῷ τὰς ἡδονὰς πορίζεσθαι. ἐς οὖν τὸν\nπερὶ τῆς δικαιοσύνης λόγον μεταβαίνοντες, ἐπείπερ\n ταύτην πρὸς τὰ ὅμοια δεῖν μόνα παρατείνειν εἰρή-\nκασιν οἱ ἀντιλέγοντες, καὶ διὰ τοῦτο τὰ ἄλογα δια-\nγράφουσι τῶν ζῴων, φέρε ἡμεῖς τὴν ἀληθῆ τε ὁμοῦ\nκαὶ Πυθαγόρειον δόξαν παραστήσωμεν, πᾶσαν ψυχήν,\nᾗ μέτεστιν αἰσθήσεως καὶ μνήμης, λογικὴν ἐπιδει-\n κνύντες· τούτου γὰρ ἀποδειχθέντος, εἰκότως καὶ κατὰ\nτούτους πρὸς πᾶν ζῷον τὸ δίκαιον παρατενοῦμεν.\nἐροῦμεν δὲ τὰ παρὰ τοῖς παλαιοῖς συντόμως ἐπν-\nτέμνοντες."
    },
    "3.2": {
      "book": "3",
      "section": "2",
      "text": "διττοῦ δὴ λόγου κατὰ τούς ἀπὸ τῆς \nστοᾶς ὄντος, τοῦ μὲν ἐνδιαθέτου, τοῦ δὲ προφο-\n ρικοῦ, καὶ πάλιν τοῦ μὲν κατωρθωμένου, τοῦ δὲ\nἡμαρτημένου, ποτέρου ἀποστεροῦσι τὰ ζῷα διαρ-\nθρῶσαι προσῆκον. ἆρά γε τοῦ ὀρθοῦ μόνου, οὐχ\nἀπλῶς δὲ τοῦ λόγου; ἢ παντελῶς παντὸς τοῦ τε\nἔσω καὶ τοῦ ἔξω προϊόντος; ἐοίκασι δὴ τὴν παντελῆ\n στέρησιν αὐτῶν κατηγορεῖν, οὐ τὴν τοῦ κατωρθω-\nμένου μόνον. οὕτω γὰρ ἄν οὐκ ἄλογα, λογικὰ δὲ\nἦν ἔτι τὰ ζῷα, καθάπερ σχεδὸν πάντες κατʼ αὐτούς\nοἱ ἄνθρωποι. σοφὸς μὲν γὰρ ἢ εἷς ἢ καὶ δύο κατʼ\nαὐτοὺς γεγόνασιν, ἐν οἷς μόνοις ὁ λόγος κατώρθω-\n ται, οἱ δὲ ἄλλοι φαῦλοι πάντες· κἂν οἱ μὲν ὦσι\nπροκόπτοντες, οἱ δὲ χύσιν τῆς φαυλότητος ἔχοντες,\nεἰ καὶ πάντες ὁμοίως λογικοί· ὑπὸ δὲ τῆς φιλαυτίας\n\n\nπροαγόμενοι ἄλογα φασὶν τὰ ζῷα ἐφεξῆς τὰ ἄλλα\nσύμπαντα, τὴν παντελῆ στέρησιν τοῦ λόγου διὰ\nτῆς ἀλογίας μηνύειν ἐθέλοντες· καίτοι εἰ χρὴ τἀλη-\nθὲς εἰπεῖν, οὐ μόνον ἀπλῶς ὁ λόγος ἐν πᾶσι τοῖς\nζῴοις θεωρεῖται, ἐν πολλοῖς δὲ αὐτῶν καὶ ὑποβολὰς \n ἔχων πρὸς τὸ τέλειον."
    },
    "3.3": {
      "book": "3",
      "section": "3",
      "text": "ἐπεὶ τοίνυν διττὸς ἦν, ὁ\nμὲν ἐν τῇ προφορᾷ, ὁ δὲ ἐν τῇ διαθέσει, ἀρξώμεθα\nπρότερον ἀπὸ τοῦ προφορικοῦ καὶ τοῦ κατὰ τὴν\nφωνὴν τεταγμένου. εἰ δὴ προφορικός ἐστι λόγος\nφωνὴ διὰ γλώττης σημαντικὴ τῶν ἔνδον καὶ κατὰ \nψυχὴν παθῶν κοινοτάτη γὰρ ἡ ἀπόδοσις αὕτη καὶ\nαἱρέσεως οὐδέπω ἐχομένη, ἀλλὰ μόνον τῆς τοῦ λόγου\nἐννοίας· τί τούτου ἄπεστι τῶν ζῴων ὅσα φθέγγεται;\nτί δὲ οὐχὶ καὶ ἃ πάσχει τι, πρότερον καὶ πρὶν εἰπεῖν\nὅ μέλει, διενοήθη; λέγω δὲ διάνοιαν τὸ ἐν τῇ ψυχῇ \nκατὰ σιγὴν φωνούμενον. τοῦ τοίνυν ὑπὸ τῆς\nγλώττης φωνηθέντος, ὅπως ἂν καὶ φωνηθῇ, εἴτε\nβαρβάρως εἴτε Ἑλληνικῶς εἴτε κυνικῶς ἢ βοϊκῶς,\nλόγου γε ὄντος μέτοχα τὰ ζῷα τὰ φωνητικά, τῶν\nμὲν ἀνθρώπων κατὰ νόμους τούς ἀνθρωπείους \nφθεγγομένων, τῶν δὲ ζῴων κατὰ νόμους οὓς παρὰ\nτῶν θεῶν καὶ τῆς φύσεως εἴληχεν ἕκαστὸν. εἰ δὲ\nμὴ ἡμεῖς ξυνίεμεν, τί τοῦτο; οὐδὲ γὰρ τῆς Ἰνδῶν\nοἱ Ἕλληνες, οὐδὲ τῆς Σκυθῶν ἢ Θρᾳκῶν ἢ Σύρων\nοἱ ἐν τῇ Ἀττικῇ τραφέντες· ἀλλʼ ἴσα κλαγγῇ γερά- \nνων ὁ τῶν ἑτέρων τοῖς ἑτέροις ἦχος προσπίπτει.\nκαίτοι ἐγγράμματος τοῖς ἑτέροις ἡ αὐτῶν καὶ ἔναρ-\nθρος, ὡς καὶ ἡμῖν ἡ ἡμετέρα· ἄναρθρος δὲ καὶ\nἀγράμματος ἡ τῶν Σύρων φέρε εἰπεῖν ἢ τῶν Περ-\nσῶν; ὡς καὶ πᾶσιν ἡ τῶν ζῴων. καθάπερ γὰρ \nἡμεῖς ψόφου μόνου ἀντιλαμβανόμεθα καὶ ἢχου,\nἀξύνετοι ὄντες τῆς φέρε Σκυθῶν ὁμιλίας, καὶ κλαγ-\n\n\nγάζειν δοκοῦσι καὶ μηδὲν διαρθροῦν, ἀλλ᾿ ἐνὶ ψόφῳ\nχρῆσθαι μακροτέρῳ ἢ βραχυτέρῳ, τὸ παρηλλαγμέ-\nνον δὲ αὐτοῦ εἰς σημασίαν οὐδαμῶς προσπίπτει,\nἐκείνοις δὲ εὐσύνετος ἡ φθέγξις καὶ πολύ τὸ διά-\n φορον ἔχουσα, καθάπερ ἡμῖν ἡ συνήθης· οὕτως\nκαὶ ἐπὶ τῶν ζῴων ἡ ξύνεσις μὲν ἐκείνοις κατὰ γένος\nἰδίως προσπίπτει, ἡμῖν δὲ ὁ ψόφος μόνος ἐξάκου-\nστος, τῆς σημασίας ἐκλειπούσης, διὰ τὸ μηδένα δι-\nδαχθέντα τὴν ἡμετέραν διδάξαι ἡμᾶς διὰ τῆς ἡμε-\n τέρας τὴν ἑρμηνείαν τῶν λεγομένων παρὰ τοῖς ζῴοις.\nκαίτοι εἰ δεῖ πιστεύειν τοῖς παλαιοῖς καὶ τοῖς ἐφʼ\nἡμῶν καὶ τῶν πατέρων γεγονόσιν, εἰσὶν οἳ λέγον-\nται ἐπακοῦσαι καὶ σύνεσιν ἔχειν τῆς τῶν ζῴων\nφθέγξεως· ὡς ἐπὶ μὲν τῶν παλαιῶν ὁ Μελάμπους\n καὶ ὁ Τειρεσίας καὶ οἱ τοιοῦτοι, οὐ πρὸ πολλοῦ δὲ\nἈπολλώνιος ὁ Τυανεύς, ἐφʼ οὐ καὶ λέγεται, ὅτι\nτοῖς ἑταίροις συνόντος, χελιδόνος ἐπιπτάσης καὶ\nφθεγγομένης, εἶπεν ὅτι μηνύει ἡ χελιδών ταῖς ἄλ-\nλαις ὄνον πρὸ τοῦ ἄστεως πεπτωκέναι σίτου βαστά-\n ζοντα φορτίον, ὅ δὴ κεχύσθαι εἰς τὴν γῆν τοῦ\nἀχθοφοροῦντος πεπτωκότος. ἑταῖρος δὲ ἡμῶν ἐξη-\nγεῖτό τις, οἰκέτου εὐτυχῆσαι παιδός, ὃς πάντα\nξυνίει τὰ φθέγματα τῶν ὀρνίθων, καὶ ἦν πάντα\nμαντικὰ καὶ τοῦ μετʼ ὀλίγον μέλλοντος ἀγγελτικά·\n ἀφαιρεθῆναι δὲ τὴν σύνεσιν, τῆς μητρὸς εὐλαβη-\nθείσης μὴ δῶρον αὐτὸν βασιλεῖ πέμψειεν, καὶ καθεύ-\nδοντος εἰς τὰ ὦτα ἐνουρησάσης."
    },
    "3.4": {
      "book": "3",
      "section": "4",
      "text": "ἀλλʼ ἳνα ταῦτα \nπαρῶμεν διὰ τὸ ξύμφυτον ἡμῖν πάθος τῆς ἀπιστίας,\nἀλλὰ τῶν γε ἐθνῶν τινὰ εἰς ἔτι καὶ νῦν ὅπως ξυγ-\n γένειαν ἔχει πρός τινων ζῴων σύνεσιν τῆς φθέγ-\nξεως, οὐδεὶς οἶμαι ἠγνόηκεν. Ἄραβες μὲν κοράκων\nἀκούουσιν, Τυρρηνοὶ δʼ ἀετῶν τάχα δʼ ἂν καὶ\n\n\nἡμεῖς καὶ πάντες ἄνθρωποι συνετοὶ ἦμεν πάντων\nτῶν ζῴων, εἰ καὶ ἡμῶν τὰ ὦτα δράκων ἔνιψε. δη-\nλοῖ γε μὴν καὶ τὸ ποικίλον καὶ. διάφορον τῆς φθέγ-\nξεως αὐτῶν τὸ σημαντικόν. ἄλλως γοῦν ἀκούεται\nὅταν φοβῆται φθεγγόμενα, ἄλλως ὅταν καλῇ, ἄλ- \nλως ὅταν εἰς τροφὴν παρακαλῇ, ἄλλως ὅταν φιλο-\nφρονῆται, ἄλλως ὅταν προκαλῆται εἰς μάχην· καὶ\nτοσοῦτόν ἐστι τὸ διάφορον, ὡς καὶ σφόδρα δυσπα-\nρατήρητον τὴν παραλλαγὴν εἶναι διὰ τὸ πλῆθος\nκαὶ τοῖς τὸν βίον εἰς τούτων τήρησιν καταθεμένοις. \nκορώνης γοῦν καὶ κόρακος οἰωνισταὶ ἄχρι τινὸς\nπλήθους τὸ διάφορον σημειωσάμενοι, τὸ λοιπὸν\nεἴασαν, ὡς οὐκ ὄν ἀνθρώπῳ εὐπερίληπτον. ὅταν.\nδὲ πρὸς ἄλληλα φθέγγηται φανερά τε καὶ εὔσημα,\nεἰ καὶ μὴ πᾶσιν ἡμῖν γνώριμα, φαίνηται δὲ καὶ \nἡμὰς μιμούμενα καὶ τὴν Ἐλλάδα γλῶτταν ἐκμαν-\nθάνοντα καὶ συνιέντα τῶν ἐφεστώτων, τίς οὕτως\nἀναιδὴς ὡς μὴ συγχωρεῖν εἶναι λογικά, διότι αὐτὸς\nοὐ συνίησιν ὧν λέγουσιν; κόρακες γοῦν καὶ κίτται\nἐριθακοί τε καὶ ψιττακοὶ ἀνθρώπους μιμοῦνται καὶ \nμέμνηνται ὧν ἂν ἀκούσωσιν καὶ διδασκόμενοι ὑπα-\nκούουσι τῷ διδάσκοντι, καὶ πολλοί γε ἐμήνυσαν\nδιʼ ὧν ἐδιδάχθησαν καὶ τοὺς ἁμαρτάνοντας κατὰ\nτὸν οἶκον. ἡ δʼ Ἰνδικὴ ὕαινα, ἣν κοροκότταν οἱ\nἐπιχώριοι καλοῦσι, καὶ ἄνευ διδασκάλου οὕτω φθέγ- \nγεται ἀνθρωπικῶς, ὡς καὶ ἐπιφοιτᾶν ταῖς οἰκίαις\nκαὶ καλεῖν ὅν ἂν ἴδῃ εὐχείρωτον αὐτῇ, καὶ μιμεῖ-\nταί γε τοῦ φιλτάτου καὶ ᾧ ἄν πάντως ὑπακούσειεν\nὁ κληθεὶς τὸ φθέγμα· ὡς καίπερ εἰδότας τοὺς Ἰν-\nδούς διὰ τῆς ὁμοιότητος ἐξαπατᾶσθαι καὶ ἀναλί- \nσκεσθαι ἐξιόντας τε καὶ πρὸς τὸ φθέγμα ὑπακούον-\nτας. εἰ δὲ μὴ πάντα μιμεῖται, μηδὲ πάντα εὐμαθῆ\n\n\nτῆς ἡμετέρας, τί τοῦτο; οὐδὲ γὰρ ἄνθρωπος πᾶς\nεὐμαθὴς ἢ μιμητικὸς οὐχ ὅτι τῆς τῶν ζῴων, ἀλλʼ\nοὐδὲ πέντε που διαλέκτων τῶν παρʼ ἀνθρώποις.\nτινὰ δὲ καὶ τῷ μὴ διδάσκεσθαι ἴσως οὐ φθέγγεται\n ἢ καὶ τῷ ὑπὸ τῶν ὀργάνων τῶν τῆς φωνῆς ἐμπο-\nδίζεσθαι. ἡμεῖς γοῦν, κατὰ Καρχηδόνα πέρδικος\nἐπιπτάντος ἡμέρου, τρέφοντες τοῦτον, τοῦ χρόνου\nπροϊόντος καὶ τῆς συνηθείας εἰς πολλὴν ἡμερότητα\nαὐτὸν μεταβαλούσης, οὐ μόνον σαίνοντος καὶ θερα-\n πεύοντος ᾐσθόμεθα καὶ προσπαίζοντος, ἀλλʼ ἤδη\nκαὶ ἀντιφθεγγομένου πρὸς τὸ ἡμέτερον φθέγμα καὶ\nκαθʼ ὅσον ἦν δυνατὸν ἀποκρινομένου, ἀλλοίως ἢ\nκαλεῖν ἀλλήλους εἰώθασιν οἱ πέρδικες. οὔκουν σιω-\nπῶντος, φθεγξαμένου δʼ ἀντεφθέγξατο μόνον."
    },
    "3.5": {
      "book": "3",
      "section": "5",
      "text": "ἱστο- \n ρεῖται δὲ καὶ τῶν ἀφθόγγων τινὰ οὕτως ἑτοίμως\nὑπακούειν τοῖς δεσπόταις, ὡς οὐκ ἂν ἄνθρωπος\nτῶν συνήθων. ἡ γοῦν Κράσσου τοῦ Ῥωμαῖκοῦ\nμύραινα ὀνομαστὶ καλουμένη προσῄει τῷ Κράσσῳ,\nὅν καὶ οὕτως διέθηκεν, ὡς πενθῆσαι ἀποθανοῦσαν,\n τριῶν τέκνων ἀποβολὴν πρότερον μετρίως ἐνεγκόντα.\nκαὶ ἐγχέλεις δὲ πολλοὶ ἱστόρησαν τὰς ἐν Ἀρεθούσῃ\nκαὶ σαπέρδας τούς περὶ Μαίανδρον ὑπακούοντας τοῖς\nκαλοῦσιν. οὐκοῦν φαντασία ἡ αὐτὴ τῇ τοῦ λέγον-\nτος, ἐάν τε ἐπὶ γλῶτταν ἐξικνῆται, ἐάν τε μή. πῶς\n οὖν οὐκ ἄγνωμον μόνην λόγον τὴν ἀνθρώπου φω-\nνὴν λέγειν, ὅτι ἡμῖν ξυνετή, τὴν δὲ τῶν ἄλλων\nζῴων παραιτεῖσθαι; ὅμοιον γὰρ ὡς εἰ κόρακες τὴν\nσφῶν μόνην ἠξίουν εἶναι φωνήν, ἡμᾶς δʼ εἶναι\nἀλόγους, διότι οὐκ αὐτοῖς εὔσημα φθεγγόμεθα ἢ\n οἱ Ἀττικοὶ εἰ μόνην τὴν Ἀτθίδα ἔλεγον φωνήν,\nτούς δὲ ἄλλους ἀλόγους ἡγοῦντο τούς λέξεως\nἈττικῆς ἀμοιροῦντας. καίτοι θᾶττον ἂν κόρακος\n\n\nξύνεσιν λάβοι ὁ Ἀττικὸς ἢ Σύρου ἢ Πέρσου συρί-\nζοντος καὶ περσίζοντος. ἀλλὰ μήποτε ἄτοπον ἐκ\nτῆς εὐσυνέτου φθέγξεως ἢ μὴ ἢ τῆς σιγῆς καὶ φω-\nνῆς τὸ λογικὸν κρίνειν καὶ τὸ ἄλογον. οὕτως γὰρ\nκαὶ τὸν ἐπὶ πᾶσι θεὸν καὶ τούς ἄλλους τῷ μὴ φθέγ- \nγεσθαι φαίη ἄν τις μὴ εἶναι λογικούς. ἀλλʼ οἵ γε\nθεοὶ σιγῶντες μηνύουσι, καὶ συνιᾶσιναὐ τῶν ὄρνιθες\nθᾶττον ἢ ἄνθρωποι καὶ συνέντες ἀπαγγέλλουσιν ὡς\nδύνανται καὶ τοῖς ἀνθρώποις εἰσὶ κήρυκες ἄλλοι\nἄλλων θεῶν· Διὸς μὲν ἀετός, Ἀπόλλωνος δὲ ἱέραξ \nκαὶ κόραξ, Ἥρας δὲ πελαργός, Ἀθηνᾶς δὲ οὖ κρέξ\nτε καὶ γλαῦξ, ὡς Δήμητρος γέρανος καὶ ἄλλων\nἄλλοι. καὶ μὴν καὶ ἡμῶν οἱ παρατηροῦντες καὶ\nοἱ σύντροφοι γιγνώσκουσιν αὐτῶν τὰ φθέγματα.\nὁ γοῦν κυνηγέτης ἀπὸ τῆς ὑποκρίσεως ᾔσθετο τοῦ \nκυνὸς ὑλακτοῦντος νῦν μὲν ὅτι ζητεῖ τὸν λαγών,\nνῦν δὲ ὅτι εὗρεν, νῦν δὲ ὅτι διώκει, νῦν δὲ ὅτι\nἔλαβεν, καὶ πλανωμένου ὅτι πλανᾶται. καὶ ὁ βου-\nκόλος οἶδεν ὅτι ἡ βοῦς πεινῇ ἢ διψῇ ἢ κέκμηκεν\nὀργὰ ἢ τὸν μόσχον ζητεῖ· καὶ λέων βρυχώμενος \nδηλοῖ ὅτι ἀπειλεῖ, καὶ λύκος ὠρυόμενος ὅτι κακῶς\nπράσσει, καὶ οἶς βληχώμεναι οὐκ ἔλαθον τὸν ποι-\n μένα ὅτου δέονται."
    },
    "3.6": {
      "book": "3",
      "section": "6",
      "text": "οὐ τοίνυν οὐδὲ ἐκεῖνα ἔλαθεν\nἡ τῶν ἀνθρώπων φωνή, οὐκ ὀργιζομένων, οὐ φιλο-\nφρονουμένων, οὐ καλούντων, οὐχ ἡ διώκουσα, οὐχ \nἡ αἰτοῦσα, οὐχ ἡ διδοῦσα, οὐδὲ μία ἀπλῶς, ἀλλὰ\nπάσαις οἰκείως ὑπήκουσαν. ὅπερ ἀδύνατον ποιεῖν\nμὴ τοῦ ὁμοίου τῇ συνέσει τῷ ὁμοίῳ ἐνεργοῦντος.\nσωφρονίζονται δὲ καὶ μέλεσιν καὶ ἥμεροι ἐξ ἀγρίων\nγίγνονται ἔλαφοι καὶ ταῦροι καὶ ἕτερα ζῷα. δια- \nλεκτικῆς μὲν γὰρ αὐτοὶ φασὶν οἱ τὸ ἄλογον αὐτῶν\nκαταψηφιζόμενοι ἐπαΐειν τούς κύνας, κεχρῆσθαί τε\n\n\nτῷ θεὰ πλειόνων διεζευγμένῳ ἰχνεύοντας, ὅταν εἰς\nτριόδους ἀφίκωνται. ἤτοι γὰρ ταύτην ἢ ἐκείνην ἢ τὴν\nἑτέραν ἀπεληλυθέναι τὸ θηρίον οὔτε δὲ ταύτην, οὔτε\nταύτην· ταύτην ἄρα, καθʼ ὓν λοιπὸν καὶ διώκειν. ἀλλʼ\n ἕτοιμον λέγειν φύσει ταῦτα ποιεῖν ὅ τι μηδεὶς αὐτὰ\nἐξεδίδαξεν, ὡς δὴ καὶ ἡμῶν τὸν λόγον οὐ φύσει\nκεκληρωμένων, εἰ καί τινα τίθεμεν τῶν ὀνομάτων\nαὐτοὶ διὰ τὸ καὶ πρὸς τοῦτο ἐπιτηδείως ἔχειν κατὰ\nφύσιν. εἰ μέντοι πιστεύειν δεῖ Ἀριστοτέλει, καὶ\n διδάσκοντα ὤφθη οὐ μόνον τῶν ἄλλων τι ποιεῖν\nτὰ τέκνα τὰ ζῷα, ἀλλὰ καὶ φθέγγεσθαι, ὡς ἀηδὼν\nτὸν νεοττὸν ᾄδειν. καὶ ὡς αὐτός γε φησίν, πολλὰ\nμὲν παρʼ ἀλλήλων μανθάνει ζῷα, πολλὰ δὲ καὶ παρʼ\nἀνθρώπων, καὶ πᾶς αὐτῷ ἀληθεύοντι μαρτυρεῖ,\n πᾶς μὲν πωλοδάμνης, πᾶς δὲ ἱπποκόμος τε καὶ\nἱππεὺς καὶ ἡνίοχος, πᾶς δὲ κυνηγέτης τε καὶ ἐλε-\nφαντιστὴς καὶ βουκόλος καὶ οἱ τῶν θηρίων διδά-\nσκαλοι οἵ τε τῶν ὀρνίθων πάντες. ἀλλʼ ὁ μὲν\nεὐγνώμων καὶ ἐκ τούτων μεταδίδωσι συνέσεως τοῖς\n ζῴοις, ὁ δὲ ἀγνώμων καὶ ἀνιστόρητος αὐτῶν φέρε-\nται συνεργῶν αὐτοῦ τῇ εἰς αὐτὰ πλεονεξίᾳ. καὶ\nπῶς γὰρ οὐκ ἔμελλεν κακολογήσειν καὶ διαβαλεῖν\nἃ κατακόπτειν ὡς λίθον προῄρηται; ἀλλʼ Ἀριστο-\nτέλης γε καὶ Πλάτων Ἐμπεδοκλῆς τε καὶ Πυθαγό-\n ρας Δημόκριτός τε καὶ ὅσοι ἐφρόντισαν τὴν ἀλή-\nθειαν περὶ αὐτῶν ἑλεῖν, ἔγνωσαν τὸ μετέχον τοῦ\nλόγου."
    },
    "3.7": {
      "book": "3",
      "section": "7",
      "text": "δεικτέον δὲ καὶ τὸν ἐντὸς αὐτῶν καὶ ἐν- \nδιάθετον. φαίνεται δὲ ἡ παραλλαγή, ὡς φησί που\nκαὶ Ἀριστοτέλης, οὐκ οὐσίᾳ διαλλάττουσα, ἀλλʼ ἐν\n τῷ μᾶλλον καὶ ἧττον θεωρουμένη· καθάπερ πολλοὶ\nοἴονται καὶ τὴν θεῶν πρὸς ἡμὰς ἐξηλλάχθαι, οὐ\nκατʼ οὐσίαν οὔσης τῆς διαφορὰς ταύτης, ἀλλὰ κατὰ\n\n\nτὸ ἀκριβὲς ἢ μὴ τοῦ λόγου. καὶ ὅτι μὲν ἄχρι γε αἰ-\nσθήσεως τῆς τε ἄλλης ὀργανώσεως τῆς τε κατὰ τὰ αἰ-\nσθητήρια καὶ τῆς κατὰ σάρκα ὁμοίως ἡμῖν διάκειται,\nπᾶς σχεδὸν συγκεχώρηκεν. καὶ γὰρ οὐ μόνον τῶν\nκατὰ φύσιν παθῶν τε καὶ κινημάτων τῶν διὰ τού- \nτων ὁμοίως ἡμῖν κεκοινώνηκεν, ἀλλʼ ἤδη καὶ τῶν\nπαρὰ φύσιν καὶ νοσωδῶν ἐν αὐτοῖς θεωρουμένων.\nοὐκ ἂν δέ τις εὖ φρονῶν διὰ τὸ ἐξηλλαγμένον τῆς\nἕξεως τοῦ σώματος ἄδεκτα λογικῆς εἴποι διαθέσεως,\nὁρῶν καὶ ἐπʼ ἀνθρώπων πολλὴν τὴν παραλλαγὴν \nτῆς ἕξεως κατά τε γένη καὶ ἔθνη, καὶ ὅμως λογι-\nκούς συγχωρῶν πάντας. ὄνος μέν γε κατάρρῳ\nἁλίσκεται, κἂν εἰς πνεύμονα αὐτῷ ῥυῇ τὸ νόσημα,\nἀποθνήσκει ὥσπερ ἄνθρωπος· ἵππος δὲ καὶ ἔμπυος\nγίνεται καὶ φθίνει, ὥσπερ ἄνθρωπος, καὶ τέτανος \nλαμβάνει ἵππον καὶ ποδάγρα καὶ πυρετὸς καὶ λύσσα,\nὁπότε καὶ κατωπιᾶν λέγεται. καὶ ἡ κύουσα ἵππος,\nἐπειδὰν ὀσφρήσηται λύχνου ἀπεσβεσμένου, ἀμβλί-\nσκει ὡς ἄνθρωπος. πυρέττει δὲ καὶ βοῦς καὶ\nμαίνεται, καθάπερ καὶ ὁ κάμηλος. κορώνη δὲ \nψωριᾷ καὶ λεπριᾷ, ὡς καὶ κύων οὗτος μέν γε καὶ\nποδαγριᾷ καὶ λυσσᾷ. ὗς δὲ βραγχᾷ, καὶ ἔτι μᾶλ-\nλον κύων, καὶ τὸ πάθος ἐν ἀνθρώπῳ ἀπὸ τοῦ\nκυνὸς κυνάγχη κέκληται. καὶ ταῦτα μὲν γνώριμεα,\nἐπεὶ σύννομα ταῦτα ἡμῖν τὰ ζῷα, τῶν δὲ ἄλλων \nἐσμὲν ἄπειροι διὰ τὸ ἀσύνηθες. καὶ εὐνουχιζόμενα\nδὲ μαλακίζεται· οἱ μέν γε ἀλεκτρυόνες οὐδὲ ᾄδου-\nσιν ἔτι, ἀλλὰ τὴν φωνὴν ἐπὶ τὸ θῆλυ μεταβάλ-\nλουσιν ὥσπερ ἄνθρωποι, βοός τε κέρατα καὶ φω-\nνὴν οὐκ ἔστι διαγνῶναι τομίου καὶ θήλεος· οἱ δὲ \nἔλαφοι οὐκ ἔτι ἀποβάλλουσι τὰ κέρατα, ἀλλὰ συνέ-\nχουσιν, ὡς εὐνοῦχοι τὰς τρίχας, μὴ ἔχοντες δὲ οὐ\n\n\nφύουσιν, ὥσπερ οἱ πρὶν πώγωνα φῦσαι ἐκτμηθέν-\nτες. οὕτως σχεδὸν ἀπάντων τὰ σώματα ὁμοίως\nτοῖς ἡμετέροις κατὰ τὰ πάθη."
    },
    "3.8": {
      "book": "3",
      "section": "8",
      "text": "τά γε μὴν τῆς ψυ- \nχῆς πάθη ὅρα εἰ μὴ πάντα ὅμοια· καὶ πρῶτά γε τὴν\n αἴσθησιν. οὐ γὰρ δὴ ἀνθρώπου μὲν ἡ γεῦσις χυ-\nμῶν, ἡ δὲ ὄψψις χροιῶν, ἢ ὀσμῶν ἡ ὄσφρησις ἀντι-\nλαμβάνεται, ἢ ψόφων ἡ ἀκοή, ἢ θερμῶν ἢ ψυχρῶν\nἡ ἀρὴ ἢ τῶν ἄλλων ἁπτῶν, οὐχὶ δὲ καὶ τῶν ζῴων\nἀπάντων ὁμοίως. οὐδὲ ταύτης μὲν ἀφῄρηται τὰ\n ζῷα διὰ τὸ μὴ εἶναι ἄνθρωποι, λογικῆς δὲ ἀμοι-\nροῦσι διὰ τοῦτο· ἐπεὶ οὕτω γε καὶ οἱ θεοὶ διὰ τὸ\nμὴ εἶναι ἄνθρωποι λογικῆς στερήσονται, ἢ ἡμεῖς,\nεἴπερ οἱ θεοὶ λογικοί αἰσθήσεως μέν γε καὶ πλεο-\nνεκτεῖν ἔοικεν μᾶλλον τὰ ζῷα. τίς μὲν γὰρ ἀνθρώ-\n πων τοσοῦτον βλέπει (οὐδὲ γὰρ ὁ μυθευόμενος\nΛυγκεὺς) ὅσον ὁ δράκων; ὅθεν καὶ τὸ βλέπειν\nδρακεῖν λέγουσιν οὁ ποιηταί. τὸν δὲ ἀετὸν “καὶ\nὑψόθ᾿ ἐόντα οὐκ ἔλαθε πτώξ.” τίς δὲ ὀξυηκοώτε-\nρος γεράνων, αἳ ἀπὸ τοσούτων ἀκούουσιν ὅπως\n οὐδὲ ἀνθρώπων τις ὁρᾷ. τῇ μὲν γὰρ ὀσφρήσει\nτοσούτῳ πλεονεκτεῖ σχεδὸν πάντα τὰ ζῴα, ὡς ἐκεί-\nνοις προσπίπτειν τὰ ἡμὰς λανθάνοντα, καὶ κατὰ\nγένος ἐπιγινώσκειν ἕκαστον ἤδη καὶ ἐξ ἴχνους\nὀσφραινόμενα. οἱ δὲ ἄνθρωποι ἡγεμόσι κυσὶ χρῶν-\n ται, οἷ δεῖ ἐλθεῖν ἐπὶ σύν ἢ ἔλαφον· καὶ ἡμῶν μὲν\nὀψὲ ἡ τοῦ ἀέρος κατάστασις ἅπτεται, τῶν δὲ ἄλλων\nζῴων εὐθύς, ὡς τούτοις τεκμηρίοις χρῆσθαι τοῦ\nμέλλοντος. τὴν δὲ τῶν χυμῶν διάκρισιν οὕτως\nοἶδεν, ὡς ἐξακριβοῦν καὶ τὰ νοσερὰ καὶ τὰ ὑγιεινὰ\n καὶ τὰ δηλητήρια, ὡς οὐδὲ ἀνθρώπων οἱ ἰατροί.\nφρονιμώτερα δὲ φησὶν ὁ Ἀριστοτέλης εἶναι τὰ\nεὐαισθητότερα. σωμάτων δὲ πρααλλαγαὶ εὐπαθῆ\n\n\nμὲν ἤ δυσπαθῆ ποιῆσαι δύνανται, καὶ μᾶλλον καὶ\nἧττον πρόχειρον ἔχειν τὸν λόγον, κατʼ οὐσίαν δὲ\nτὴν ψυχὴν ἐξαλλάττειν οὐ δύνανται, ὅπου γε οὐδὲ\nτὰς αἰσθήσεις οὐδὲ τὰ πάθη ἔτρεψαν, οὐδὲ τέλεον\nἐκβεβηκυίας ἐποίησαν. ἐν οὖν τῷ μᾶλλον καὶ ἧτ- \nτον ἡ διαφορὰ συγχωρείσθω, οὐκ ἐν τῇ τελείᾳ\nστερήσει· οὐδʼ ἐν τῷ καθάπαξ τὸ μὲν ἔχειν, τὸ δὲ\nμή· ἀλλʼ ὡς ἐν ἑνὶ γένει τὸ μὲν ὑγιεινότερον σῶμά\nἐστιν, τὸ δὲ ἧττον, καὶ ἐπὶ νόσου ὁμοίως πολύ τὸ\nδιάφορον, ἔν τε εὐφυΐαις καὶ ἀφυίαις, οὕτω καὶ ἐν \nψυχαῖς ἡ μὲν ἀγαθή, ἡ δὲ φαύλη καὶ τῆς φαύλης ἡ\nμὲν μᾶλλον, ἡ δὲ ἧττον· καὶ τῶν ἀγαθῶν οὐχ ἡ αὐτὴ\nἰσότης, οὐδὲ ὁμοίως Σωκράτης ἀγαθὸς καὶ Ἀριστοτέ-\nλης καὶ Πλάτων, οὐδʼ ἐν ὁμοδόξοις ἡ ταὐτότης. οὐ\nτοίνυν οὐδʼ εἰ μᾶλλον ἡμεῖς νοοῦμεν ἢ τὰ ζῷα, διὰ \nτοῦτο ἀφαιρετέον τῶν ζῴων τὸ νοεῖν, ὥσπερ οὐδὲ τὸ\nπέτεσθαιτούς πέρδικας, ὅτι μᾶλλον αὐτῶν οἱ ἱέρακες\nπέτονται οὐδὲ τούς ἄλλους ἱέρακας, ὅτι καὶ τούτων\nκαὶ τῶν ἄλλων ἀπάντων ὁ φασσοφόνος. συμπάσχειν\nμὲν οὖν δοίη ἄν τις ψυχὴν σώματι καὶ πάσχειν τι πρὸς \nαὐτοῦ εὖ ἢ κακῶς διακειμένου, μεταβάλλειν δὲ τὴν\nαὐτῆς φύσιν οὐδαμῶς. εἰ δὲ συμπάσχει μόνον καὶ\nχρῆται αὐτῷ ὡς ὀργάνῳ, δράσειε μὲν ἂν διʼ αὐτοῦ\nπολλά, ἀλλοίως ὠργανωμένου ἢ ὡς ἡμῖν, ὧν ἡμεῖς\nδρᾶν ἀδύνατοι, καὶ συμπάθοι ἄν πως διακειμένου, \n οὐ μέντοι τὴν αὐτῆς ἐξαλλάξειε φύσιν."
    },
    "3.9": {
      "book": "3",
      "section": "9",
      "text": "ὅτι τοίνυν\nκαὶ λογικὴ ἐν αὐτοῖς ἔστιν καὶ οὐκ ἀφῄρηται φρο-\nνήσεως ἐπιδεικτέον. πρῶτον μὲν ἕκαστον οἶδεν,\nεἴτε ἀσθενές ἐστιν εἴτε ἰσχυρόν, καὶ τὰ μὲν φυλάτ-\nτεται, τοῖς δὲ χρῆται, ὡς πάρδαλις μὲν ὀδοῦσιν, \nὄνυξι δὲ λέων καὶ ὀδοῦσιν, ἵππος δὲ ὁπλῇ καὶ βοῦς\nκέρασιν, καὶ ἀλεκτρυών μὲν πλήκτρῳ, σκορπίος δὲ\n\n\nκέντρῳ· οἱ δʼ ἐν Αἰγύπτῳ ὄφεις πτύσματι (ὅθεν καὶ\nπτυάδες καλοῦνται) ἐκτυφλοῦσι τὰς ὄψεις τῶν ἐπιόν-\nτων, ἄλλο δὲ ἄλλῳ χρῆται, σῶζον ἑαυτὸ ἕκαστον.\nπάλιν τὰ μὲν ἐκποδὼν νέμεται τῶν ἀνθρώπων, ὅσα\n ἰσχυρά· τὰ δὲ ἀγεννῆ ἐκποδών μὲν τῶν ἐσχυροτέ-\nρων θηρίων, τοὔμπαλιν δὲ μετὰ τῶν ἀνθρώπων·\nκαὶ ἢ πορρωτέρω μέν, ὡς στρουθοὶ ἐν ὀροφαῖς καὶ\nχελιδόνες, ἢ καὶ συνανθρωποῦντα, ὡς οἱ κύνες.\nἀμείβει δὲ καὶ τόπους κατὰ τὰς ὥρας, καὶ πᾶν ὅσον\n τὸ πρὸς τὸ συμφέρον οἶδεν. ὁμοίως δʼ ἄν τις καὶ\nἐπὶ ἰχθύων ἴδοι τὸν τοιοῦτον λογισμὸν καὶ ἐπʼ ὀρ-\nνίθων. ἃ δὴ ἐπὶ πλέον συνῆκται τοῖς παλαιοῖς ἐν\nτοῖς περὶ ζῴων φρονήσεως, τοῦ ταῦτα πολυπραγ-\nμονήσαντος ἐπὶ πλέον Ἀριστοτέλους λέγοντος πᾶσι\n τοῖς ζῴοις μεμηχανῆσθαι πρὸς τὸν βίον καὶ σωτη-\nρίαν αὐτῶν τὴν οἴκησιν."
    },
    "3.10": {
      "book": "3",
      "section": "10",
      "text": "ὁ δὲ φύσει λέγων αὐτοῖς \nπροσεῖναι ταῦτα ἀγνοεῖ λέγων ὅτι φύσει ἐστὶ λογικά,\nἦ ὡς τοῦ λόγου μὴ φύσει ἐν ἡμῖν συνισταμένου,\nκαὶ τῆς τελειώσεως μὴ καθὸ πεφύκαμεν τὴν αὔξη-\n σιν λαμβανούσης. τὸ μέν γε θεῖον οὐδὲ διὰ μαθήσεως\nλογικὸν γέγονεν· οὐ γὰρ ἦν ὅτε ἦν ἄλογον, ἀλλʼ\nἅμα τε ἦν καὶ λογικὸν ἦν, καὶ οὐ κεκώλυται εἶναι\nλογικόν, ὅτι οὐ διὰ διδασκαλίας ἀνέλαβε τὸν λό-\nγον. καίτοι ἐπὶ τῶν ἄλλων ζῴων, καθάπερ ἐπὶ\n τῶν ἀνθρώπων, τὰ μὲν ἐν αὐτοῖς ἡ φύσις ἐδίδαξεν,\nτὰ δὲ ἤδη παρέσχε καὶ ἡ μάθησις διδάσκονται δὲ\nτὰ μὲν ὑπʼ ἀλλήλων, τὰ δέ, ὡς ἔφαμεν, ὑπὸ ἀν-\nθρώπων. καὶ ἔχει γε μνήμην, ἥπερ εἰς ἀνάληψιν\nλογισμοῦ καὶ φρονήσεως ἐτύγχανεν οὖσα κυριω-\n τάτη. εἰσὶ δὲ καὶ κακίαι ἄφθονοι ἐν αὐτοῖς, εἰ\nκαὶ μὴ οὕτω κέχυνται ὥσπερ ἐν ἀνθρώποις· ἔστιν\nγὰρ αὐτῶν ἡ κακία κουφοτέρα τῆς ἀνθρώπων.\n\n\nαὐτίκα ἀνὴρ μὲν οἰκοδόμος οἰκίας θεμέλια οὐκ ἂν\nκαταβάλοιτο μὴ νήφων, οὐδὲ ναυπηγὸς νεὼς τρό-\nπιν μὴ ὑγιαίνων, οὐδὲ γεωργὸς ἄμπελον φυτεύσαι\nμὴ πρὸς τοῦτο τὸν νοῦν ἔχων· παιδοποιοῦνται δὲ\nσχεδὸν πάντες μεθύοντες. ἀλλʼ οὐ τά γε ζῷα· \nζωογονεῖ δὲ τέκνων ἕνεκα, καὶ τὰ πλεῖστα, ὅταν\nἐγκύμονα ποιήσῃ τὴν θήλειαν, οὔτε αὐτὰ ἐπιβαίνειν\nἐπιχειρεῖ, οὔτε τὸ θῆλυ ἀνέχεται. ἡ δὲ ὕβρις ὅση\nἐν τούτοις ἡ ἀνθρώπειος καὶ ἀκολασία δήλη. οἶδεν\nδὲ ἐπὶ τῶν ζῴων τὰς ὠδῖνας ὁ σύνοικος, καὶ συνω- \nδίνει γε τὰ πολλά, ὥσπερ καὶ ἀλεκτρυόνες· τὰ δὲ\nκαὶ συνεκλέπει, ὡς ταῖς περιστεραῖς οἱ ἄρρενες·\nκαὶ τόπου προνοεῖ, οὗ μέλλουσι τίκτειν. καὶ γεν-\nνῆσαν ἕκαστον ἐκκαθαίρει τὸ γεννώμενον καὶ ἑαυτό.\nπαρατηρήσας δʼ ἄν τις κατίδοι καὶ σύν τάξει ἰόντα \nπάντα καὶ διαπαντῶντα μετὰ τού σαίνειν τῷ τρέ-\nφοντι καὶ ἐπιγιγνώσκειν τὸν δεσπότην καὶ μηνύειν\n τὸν ἐπίβουλον."
    },
    "3.11": {
      "book": "3",
      "section": "11",
      "text": "τὰ δὲ συναγελαστικὰ ὅπως τηρεῖ\nτὸ δίκαιον τὸ πρὸς ἄλληλα, τίς ἀγνοεῖ; τοῦτο μὲν\nμυρμήκων ἕκαστον, τοῦτο δὲ καὶ μελιττῶν καὶ \nτῶν ὁμοίων. τίς δὲ σωφροσύνης φαττῶν πρὸς\nτούς συνοίκους, αἳ καὶ μοιχευθεῖσαι ἀναιροῦσιν\nεἰ λάβοιεν τὸν μοιχεύσαντα, ἢ τῆς τῶν πελαρ-\nγῶν δικαιοσύνης πρὸς τοὺς τεκόντας ἀνήκοος;\nἐξέχει γὰρ ἐν ἑκάστῳ ἰδία τις ἀρετὴ πρὸς ἣν πε- \nφυσίωται, οὔτε τῆς φύσεως οὔτε τοῦ βεβαίου διὰ\nτοῦτο ἀφαιρουμένου αὐτῶν τὸ λογικόν· ἐκεῖνο γὰρ\nἐλέγχειν δεῖ, εἰ μὴ τὰ ἔργα ἀρετῶν καὶ λογικῆς\nἐντρεχείας οἰκεῖα. εἰ δὲ μὴ συνίεμεν πῶς πράττε-\nται διὰ τὸ μὴ εἰσδύνειν αὐτῶν εἰς τὸν λογισμὸν \nδύνασθαι, οὐ μέντοι διὰ τοῦτο ἀλογίαν αὐτῶν κατη-\nγορήσομεν. οὐδὲ γὰρ θεοῦ τις εἰς τὸν νοῦν δια-\n\n\nδύναι δύναται· ἐκ δὲ τῶν ἔργων τοῦ θεοῦ συνῃνέ-\nσαμεν τοῖς νοερὸν καὶ λογικὸν αὐτὸν ἀποφηναμέ-\nνοις."
    },
    "3.12": {
      "book": "3",
      "section": "12",
      "text": "θαυμάσειε δʼ ἄν τις τούς τὴν δικαιοσύνην \nἐκ τοῦ λογικοῦ συνιστάντας καὶ τὰ μὴ κοινωνοῦντα\n τῶν ζῴων ἄγρια καὶ ἄδικα λέγοντας, μηκέτι δὲ\nἄχρι τῶν κοινωνούντων τὴν δικαιοσύνην ἐκτείνον-\nτας. καθάπερ γὰρ ἐπὶ τῶν ἀνθρώπων οἴχεται τὸ\nζῆν ἀρθείσης τῆς κοινωνίας, οὕτω κἀκείνοις. ὄρ-\nνιθες γοῦν καὶ κύνες καὶ πολλὰ τῶν τετραπόδων,\n οἷον αἶγες, ἵπποι, πρόβατα, ὄνοι, ἡμίονοι, τῆς μετὰ\nἀνθρώπων κοινωνίας ἀφαιρεθέντα ἔρρει. καὶ ἡ\nδημιουργήσασα αὐτὰ φύσις ἐν χρείᾳ τῶν ἀνθρώ-\nπων κατέστησεν τούς τε ἀνθρώπους εἰς τὸ χρῄζειν\nαὐτῶν, τὸ δίκαιον ἔμφυτον αὐτοῖς τε πρὸς ἡμᾶς\n καὶ ἡμῖν πρὸς αὐτὰ κατασκευάσασα. εἰ δέ τινα\nπρὸς ἀνθρώπους ἀγριαίνει, θαυμαστὸν οὐδέν ἀλη-\nθὲς γὰρ ἦν τὸ τοῦ Ἀριστοτέλους, ὡς ἀφθονίαν εἰ\nτῆς τροφῆς πάντα ἐκέκτητο, οὔτʼ ἂν πρὸς ἄλληλα\nοὔτε πρὸς ἀνθρώπους ἔσχεν ἂν ἀγρίως· ταύτης γὰρ\n χάριν, καίτοι ἀναγκαίας καὶ εὐτελοῦς οὔσης, αἵ τε\nἔχθραι καὶ αἰ φιλίαι αὐτοῖς, καὶ τοῦ τόπου ἕνεκα.\nἄνθρωποι δὲ εἰ οὕτως εἰς στενὸν κομιδῇ κατεκέ-\nκλειντο ὡς τὰ ζῷα, πόσῳ ἂν 'ἀγριώτεροι καὶ τῶν\nδοκούντων ἀγρίων ἐγένοντο; διέδειξεν δὲ καὶ ὁ\n πόλεμος καὶ λιμός, ὅπου οὐδὲ γεύσασθαι φείδονται\nἀλλήλων· καὶ ἄνευ γε πολέμου καὶ λιμοῦ τὰ σύν-\nτροφα καὶ ἥμερα τῶν ζῴων κατεσθίουσιν."
    },
    "3.13": {
      "book": "3",
      "section": "13",
      "text": "ἀλλὰ \nφαίη τις ἄν ὅτι ἐστὶ μὲν λογικά, οὐκ ἔχει δὲ πρὸς\nἡμὰς τινὰ σχέσιν. καὶ μὴν διὰ τὸ ἄλογα εἶναι ἀφῄ-\n ρουν τὴν πρὸς αὐτὰ σχέσιν, ἐποίουν ἄλογα, ἔπειτα\nἐκ τῆς χρείας ἦν ἀναπτόντων τὴν πρὸς αὐτὰ κοι-\nνωνίαν, οὐκ ἐκ τοῦ λόγου· ἡμῖν δὲ εἰ λογικὰ\n\n\nπρούκειτο δεῖξαι, οὐκ εἰ συνθήκας πρὸς ἡμιᾶς πε-\nποίηται· ἐπεὶ καὶ τῶν ἀνθρώπων οὐ πᾶς ἡμῖν συν-\nτίθεται, καὶ οὐδεὶς τὸν μὴ συνθέμενον εἴποι ἂν\nἄλογον. καίτοι τὰ πολλὰ καὶ ἐδούλευσεν ἀνθρώ-\nποις, καί, ὡς ἔφη τις λέγων ὀρθῶς, δουλεύοντα \nὑπʼ ἀγνωμοσύνης ἀνθρώπων ὅμως ὑπὸ σοφίας καὶ\nδικαιοσύνης τούς δεσπότας ὑπηρέτας καὶ ἐπιμεληχ-\nτὰς αὐτῶν πεποίηται. αἵ γε μὴν κακίαι αὐτῶν\nπρόδηλοι, ἐξ ὧν μάλιστα τὸ λογικὸν διαφαίνεται·\nκαὶ γὰρ φθονοῦσιν καὶ ζηλοτυποῦσιν ὑπὲρ τῶν θη- \nλειῶν, αἵ τε θήλειαι ὑπὲρ τῶν ἀρρένων. μία δὲ\nαὐτοῖς κακία οὐχ ὑπάρχει, ἐπιβουλὴ τῷ εὐνοοῦντι,\nἀλλὰ πᾶσα εὔνοια παντὶ οὖσο τυγχάνει· καὶ το-\nσοῦτον τῷ εὐνοοῦντι θαρρεῖ, ὡς ἕπεσθαι ἂν ἄγῃ\nτις, κἂν ἐπὶ σφαγὴν καὶ προῦπτον κίνδυνον· κἂν \nγὰρ μὴ διʼ αὐτά, διʼ ἑαυτὸν δέ τις αὐτὰ τρέφῃ,\nεὐνοεῖ τῷ κεκτημένῳ. ἄνθρωποι δὲ ἐπʼ οὐδένα\nοὕτως συνίστανται ὡς ἐπὶ τὸν τρέφοντα, καὶ οὐ-\n δένα οὕτως ἀποθνήσκειν εὔχονται ὡς τοῦτον."
    },
    "3.14": {
      "book": "3",
      "section": "14",
      "text": "οὕτω\nδʼ ἐστὶ λογιστικὰ ὦν δρᾷ, ὥστε πολλάκις ἐπιστά- \nμενα τὰ δελέατα ὅτι ἐπίβουλά ἐστι, διʼ ἀκρασίαν\nπρόσεισιν ἢ διὰ λιμόν. καὶ τὰ μὲν οὐκ εὐθέως\nπροσῆλθεν, τὰ δὲ μέλλει καὶ πειρᾶται, εἰ δύναται\nἀφελεῖν τὴν τροφὴν ἄνευ τοῦ περιπεσεῖν, καὶ πολ-\nλάκις κρατήσαντος τοῦ λογισμοῦ τὸ πάθος ἀπέστη· \nἔνια δὲ καὶ ἐνυβρίσαντα καὶ προσουρήσαντα τῷ\nσοφίσματι τῶν ἀνθρώπων· τὰ δὲ ὑπὸ λιχνείας εἰ-\nδότα ὅτι ἀλώσεται, οὐ χεῖρον ἢ οἱ Ὀδυσσέως ἑταῖ-\nροι περιεῖδε φαγόντα ἀποθανεῖν. οὐ κακῶς δέ\nτινες κάκ τῶν τόπων πεπείρανται πολλὰ δεικνύναι \nμᾶλλον ἡμῶν ἐμφρονέστερα, ὧν εἴληχεν. ὡς γὰρ τὰ\nκατὰ τὸν αἰθέρα οἰκοῦντά ἐστι λογικά, οὕτω φασὶ\n\n\nτὰ τὸ μετʼ ἐκεῖνον εὐθέως πλησιάζον οἰκοῦντα,\nὁποῖα τὰ ἐν ἀέρι, εἶτα τὰ ἔνυδρα διαφέρειν, εἶθʼ\nοὕτως τὰ ἐπίγεια· ὧν ἡμεῖς τὴν ὑποστάθμην οἰκοῦ-\nμεν· οὐ γὰρ δὴ ἐπὶ μὲν τῶν θεῶν κἀκ τοῦ τόπου\n τὸ κρεῖττον συλλογιζόμεθα, οὐχὶ δὲ καὶ ἐπὶ τῶν\nθνητῶν τὸ ὅμοιον θήσομεν."
    },
    "3.15": {
      "book": "3",
      "section": "15",
      "text": "ὅταν δὲ καὶ τέχνας \nἀναλαμβάνῃ καὶ ταύτας ἀνθρωπίνας, ὀρχεῖσθαι μαν-\nθάνοντα καὶ ἡνιοχεῖν μονομαχεῖν τε καὶ καλοβατεῖν,\nἤδη δὲ καὶ γράφειν καὶ ἀναγινώσκειν αὐλεῖν τε καὶ\n κιθαρίζειν καὶ τοξεύειν καὶ ἱππεύειν, ἔτι ἀμφισβη-\nτήσεις εἰ τὸ δεχόμενον ἔχει, τοῦ παραδεχθέντος ἐν\nαὐτοῖς θεωρουμένου; ποῦ γὰρ δέχεται, εἰ μὴ ὁ\nλόγος ὑπῆν ἐν ᾧ συνίστανται αἱ τέχναι; οὐδὲ γὰρ\nὡς ψόφου τῆς φωνῆς ἡμῶν ἀκούει, ἀλλὰ καὶ τῶν·\n σημείων τῆς διαφορᾶς ἔστιν αὐτοῖς ἐπαίσθησις, ἥτις\nδὴ ἐκ συνέσεως λογικῆς παραγίνεται. ἀλλὰ κακῶς,\nφασί, ποιεῖ τὰ ἀνθρωπικά. οὐδὲ γὰρ ἄνθρωποι\nπάντες καλῶς· ἢ μάτην ἄν ἀγῶνα καὶ νικῶντες\nἦσαν καὶ ἡττώμενοι. ἀλλʼ οὐ βουλεύονται, φασίν,\n οὐδʼ ἐκκλησιάζουσιν οὐδὲ δικάζουσιν. ἡ γὰρ ἄν-\nθρωποι, εἰπέ μοι, πάντες; οὐχὶ δὲ πολλοῖς, πρὶν\nβουλεύσονται, αἰ πράξεις; πόθεν δὲ καὶ ἐπιδείξειεν\nἄν τις ὅτι οὐ βουλεύονται; τούτου μὲν γὰρ τεκμή-\nριον οὐδεὶς εἰπεῖν ἔχει· τοῦ δʼ ἐναντίου οἱ κατὰ\n μέρος περὶ τῶν ζῴων συγγράφαντες ἔδειξαν. λοι-\nπὸν δὲ τὰ ἄλλα ἕωλα, ὅσα κατʼ αὐτῶν ῥητορεύεται·\nοἷον ὅτι πόλεις αὐτοῖς οὐκ εἰσίν οὐδὲ γὰρ τοῖς\nἁμαξοβίοις Σκύθαις φήσω οὐδὲ τοῖς θεοῖς. οὐδὲ\nνόμοι γραπτοί, φασίν, παρὰ τοῖς ζῴοις· οὐδὲ γὰρ\n παρὰ ἀνθρώποις, ἄχρις εὐδαιμόνουν. Ἆπις δὲ λέ-\nγεται. πρῶτος νομοθετῆσαι παρʼ Ἕλλησιν, ὅτε ἐδεή-\nθησαν."
    },
    "3.16": {
      "book": "3",
      "section": "16",
      "text": "ἀνθρώύποις μὲν οὖν διὰ τὴν λαιμαργίαν οὐ \n\n\nδοκεῖ λόγον ἔχειν τὰ ζῷα· θεοῖς δὲ καὶ θείοις ἀν-\nδράσιν ἐξ ἴσου τοῖς ἱκέταις τετίμηται. καὶ χρῶν γε\nὁ θεὸς Ἀριστοδίκῳ τῷ Κυμαίῳ ἱκέτας τοὺς στρου-\nθούς αὐτοῦ ἔφη εἶναι. Σωκράτης δὲ καὶ ὤμνυεν\nκατʼ αὐτῶν, καὶ ἔτι πρὸ αὐτοῦ Ῥαδάμανθυς. Αἰ- \nγύπτιοι δὲ καὶ θεούς ἐνόμισαν, εἴτε ὄντως θεούς\nἡγούμενοι, εἴτε ἐξεπίτηδες τὰ τῶν θεῶν εἴδη βου-\nπρόσωπα καὶ ὀρνιθοπρόσωπα καὶ τῶν ἄλλων ποι-\nοὐντες, ὅπως αὐτῶν ἐξ ἴσου καὶ τῶν ἀνθρώπων\nἀπέχοιντο, εἴτε καὶ διʼ ἄλλας αἰτίας μυστικωτέρας. \nοὕτω δὴ καὶ οἱ Ἕλληνες τῷ μὲν τοῦ Διὸς ἀγάλ-\nματι κριοῦ προσῆψαν κέρατα, ταύρου δὲ τῷ Διο-\nνύσου τὸν δὲ Πᾶνα ἐξ ἀνθρώπου καὶ αἰγὸς συνέ-\nθηκαν, τὰς δὲ Μούσας ἐπτέρωσαν καὶ τὰς Σειρῆ-\nνας, κατὰ τὰ αὐτὰ δὲ τήν τε Νίκην καὶ τὴν Ἶριν \nκαὶ τὸν Ἔρωτα καὶ τὸν Ἑρμῆν. Πίνδαρος δὲ ἐν\nπροσοδίοις πάντας τούς θεούς ἐποίησεν, ὁπότε\nὑπὸ Τυφῶνος ἐδιώκοντο, οὐκ ἀνθρώποις ὁμοιω-\nθέντας, ἀλλὰ τοῖς ἀλόγοις ζῴοις· ἐρασθέντα δὲ\nΠασιφάης Δία γενέσθαι μὲν ταῦρον, νῦν δὲ ἀετὸν \nκαὶ κύκνον. διʼ ὧν τὴν πρὸς τὰ ζῷα τιμὴν οἱ\nπαλαιοὶ ἐνεδείκνυντο· καὶ ἔτι μᾶλλον, ὅταν τὸν\nΔία θρέψαι λέγωσιν αἶγα. Κρησὶ δὲ νόμος ἦν Ῥα-\nδαμάνθυος, ὅρκον ἐπάγεσθαι πάντα τὰ ζῷα. οὐδὲ\nΣωκράτης τὸν κύνα καὶ τὸν χῆνα ὀμνύς ἔπαιζεν, \nἀλλὰ κατὰ τὸν τοῦ Διὸς καὶ Δίκης παῖδα ἐποιεῖτο\nτὸν ὅρκον, οὐδὲ παίζων ὁμοδούλους αὐτοῦ ἔλεγεν\nτοὺς κύκνους. αἰνίσσεται δὲ καὶ ὁ μῦθος ὡς ὁμό-\nψυχά ἐστιν ἡμῖν, καὶ χόλῳ μὲν θεῶν μεταβαλεῖν\nἐξ ἀνθρώπων εἰς ζῴα, μεταβαλόντας δὲ λοιπὸν \nἐλεεῖσθαι καὶ φιλεῖσθαι. τοιαῦτα γὰρ τὰ περὶ δελ-\nφίνων λεγόμενα καὶ τὰ περὶ ἀλκυόνων ἀηδόνων τε\n\n\n καὶ χελιδόνων."
    },
    "3.17": {
      "book": "3",
      "section": "17",
      "text": "αὐχεῖ δὲ καὶ τῶν παλαιῶν ἕκαστος,\nὅστις εὐτύχησεν τῆς ἐκ ζῴων ἀνατροφῆς, οὐχ οὕ-\nτως τούς πατέρας ὡς τούς 'ανθρεψαμ;ενους, ὁ μὲν\nλύκαιναν, ὁ δὲ ἔλαφον, ἄλλος αἶγα, ἄλλος μέλιτ-\n ταν, Σεμίραμις δὲ τὰς περιστεράς, Κῦρος δὲ κύνα,\nκύκνον δὲ Θρᾷξ, καὶ τοὔνομα τοῦ θρέψαντος ἔφε-\nρεν. ὅθεν καὶ θεοῖς ἐπωνυμίαι, Διονύσῳ μὲν Εἰρα-\nφιώτης, Ἀπόλλωνι δὲ Λύκειος καὶ Δελφίνιος, Ποσει-\nδῶνι δὲ Ἵππιος, καὶ Ἀθηνᾷ Ἵππία. ἡ δʼ Ἑκάτη\n ταῦρος, κύων, λέαινα ἀκούουσα μᾶλλον ὑπακούει.\nεἱ δʼ ὅτι θύοντες αὐτὰ κατεσθίουσι, διὰ τοῦτο\nὥσπερ αὐτοὺς παραμυθούμενοι ἄλογα λέγουσιν,\nεἴποιεν ἂν καὶ οἱ τοὺς πατέρας ἑστιώμενοι Σκύθαι\nἀλόγους εἶναι τοὺς πατέρας."
    },
    "3.18": {
      "book": "3",
      "section": "18",
      "text": "διὰ μὲν τούτων καὶ \n ἄλλων, ὧν ἐξῆς μνησθησόμεθα τὰ τῶν παλαιῶν\nἐπιτρέχοντες, δείκνυται λογικὰ ὄντα τὰ ζῷα, τοῦ\nλόγου ἐν τοῖς πλείστοις ἀτελοῦς μὲν ὄντος, οὐ μὴν\nπαντελῶς ἐστερημένου. τῆς δὲ δικαιοσύνης πρὸς τὰ\nλογικὰ οὕσης, καθάπερ φασὶν οἱ ἀντιλέγοντες, πῶς\n οὐχὶ καὶ πρὸς ταῦτα εἴη ἂν ἡμῖν τὸ δέκαιον; οὐ\nγὰρ καὶ πρὸς τὰ φυτὰ παρατενοῦμεν τὸ τῆς δικαιο-\nσύνης, διὰ. τὸ φαίνεσθαι πολὺ τὸ πρὸς τὸν λόγον\nἀσύγκλωστον. καίτοι κἀνταῦθα τοῖς καρποῖς χρῆ-\nσθαι εἰώθαμεν, οὐ μὴν σὺν τοῖς καρποῖς κατακό-\n πτειν καὶ τὰ πρέμνα· τὸν δὲ σιτικὸν καρπὸν καὶ\nτὸν τῶν χεδρόπων αὐανθέντα καὶ εἰς γῆν πίπτοντα\nκαὶ τεθνηκότα συλλέγομεν. ζῴων δὲ τὰ θνησείδια\nοὐκ ἄν τις προσενέγκαιτο· ὥστε πολύ τὸ ἄδικον ἐν\nτούτοις. ἀρχὴν δέ, ὡς καὶ Πλούταρχός φησιν, οὐκ\n ἐπεὶ δεῖταί τινων ἡμῶν ἡ φύσις καὶ χρώμεθα τού-\nτοις, ἤδη ἐπὶ πᾶν προακτέον καὶ πρὸς πάντα τὴν\nἀδικίαν. δίδωσι μὲν γὰρ καὶ παρέχει τοῖς ἀναγκαίοις\n\n\nτὴν ἄχρι τινὸς βλάβην, εἴ γε βλάβη τὸ λαμβάνειν\nτι παρὰ τῶν φυτῶν, καίτοι ζώντων μενόντων· τὸ\nδʼ ἐκ περιουσίας καὶ πρὸς ἡδονὴν ἀπολλύειν ἕτερα\nκαὶ φθείρειν τῆς παντελοῦς ἦν ἀγριότητος καὶ\nἀδικίας· καὶ ἡ τούτων ἀποχὴ οὔτε πρὸς τὸ ζῆν \nοὔτε πρὸς τὸ εὖ ζῆν ἡμᾶς ἠλάττου. εἰ μὲν γὰρ\nὡς ἀέρος καὶ ὕδατος φυτῶν τε καὶ καρπῶν, ὧν\nἄνευ ζῆν ἀδύνατόν ἐστιν, οὕτω φόνου ζῴων καὶ\nβρώσεως σαρκῶν ἐτυγχάνομεν δεόμενοι πρὸς τὸν\nβίον, ἀναγκαίαν ἡ φύσις συμπλοκὴν εἶχεν ἂν \nπρὸς ταύτην τὴν ἀδικίαν· εἰ δὲ πολλοὶ μὲν ἱε-\nρεῖς θεῶν, πολλοὶ δὲ βασιλεῖς βαρβάρων ἁγνεύον-\nτες, ἄπειρα δὲ γένη ζῴων τὸ παράπαν οὐ θιγγά-\nνοντα τῆς τοιαύτης τροφῆς ζῶσιν καὶ τυγχάνουσι\nτοῦ κατὰ φύσιν τέλους, πῶς οὐκ ἔστιν ἄτοπος ὁ \nκελεύων, εἴ τισιν ἀναγκαζοίμεθα πολεμεῖν, μηδὲ\nοἷς ἔξεστιν εἰρηνικῶς ὁμιλεῖν, ἀλλὰ ἢ πρὸς μηθὲν\nτῇ δικαιοσύνῃ χρωμένους ζῆν, ἢ πρὸς πάντα χρω-\nμένους μὴ ζῆν; ὥσπερ οὖν ἐπʼ ἀνθρώπων ὁ μὲν\nαὐτοῦ σωεηρίας ἕνεκα καὶ παίδων καὶ πατρίδος ἢ \nχρήματά τινων παραιρούμενος ἢ χώραν ἐπιτρίβων\nκαὶ πόλιν ἔχει πρόσχημα τῆς ἀδικίας τὴν ἀνάγκην,\nὅστις δὲ ταῦτα δρᾷ διὰ πλοῦτον ἢ κόρον ἢ ἡδονὰς\nτρυφώσας καὶ ἀποπληρώσεις οὐκ ἀναγκαίων πορι-\nζόμενος ἐπιθυμιῶν, ἄμικτος εἶναι δοκεῖ καὶ ἀκρα- \nτὴς καὶ πονηρός, οὕτως τὰς μὲν εἰς φυτὰ βλάβας\nκαὶ πυρὸς καὶ ναμάτων ἀναλώσεις κουράς τε προ-\nβάτων καὶ γάλα βοῶν τε ἐξημέρωσιν καὶ κατάζευξιν\nἐπὶ σωτηρίᾳ καὶ διαμονῇ τοῖς χρωμένοις ὁ θεὸς\nδίδωσι συγγνώμην. ζῷα δὲ ὑπάγειν σφαγαῖς καὶ \nμαγειρεύειν ἀναπιμπλαμένους φόνου, μὴ τροφῆς ἢ\nπληρώσεως χάριν, ἀλλʼ ἡδονῆς καὶ λαιμαργίας ποι-\n\n\nουμένους τέλος, ὑπερφυὲς ὡς ἄνομον καὶ δεινόν.\nἀρκεῖ γάρ, ὅτι μηδὲν πονεῖν δεομένοις χρώμεθα\nπροκάμνουσι καὶ μοχθοῦσιν,\nἵππων ὄνων τʼ ὀχεῖα καὶ ταύρων γονάς,\n ὡς Αἰσχύλος φησίν,\nἀντίδουλα καὶ πόνων ἐκδέκτορα\nχειρωσάμενοι καὶ καταζεύξαντες."
    },
    "3.19": {
      "book": "3",
      "section": "19",
      "text": "ὁ δὲ ἀξιῶν ἡμᾶς \nὄψῳ μὴ χρῆσθαι βοΐ, μηδὲ πνεῦμα καὶ ζωὴν διολ-\nλύντας καὶ διαφθείροντας ἡδύσματα πλησμονῆς καὶ\n καλλωπίσματα προστίθεσθαι τραπέζης, τίνος ἀναγ-\nκαίου πρὸς σωτηρίαν ἢ καλοῦ πρὸς ἀρετὴν ἀφαι-\nρεῖται τὸν βίον; οὐ μὴν ἀλλὰ καὶ τοῖς ζῴοις τὰ φυτὰ\nπαραβάλλειν κομιδῇ βίαιον. τὰ μὲν γὰρ αἰσθάνε-\nσθαι πέφυκε καὶ ἀλγεῖν καὶ φοβεῖσθαι καὶ βλάπτε-\n σθαι, διʼ ὃ καὶ ἀδικεῖσθαι· τοῖς δὲ οὐθέν ἐστιν\nαἰσθητόν, οὕτως δὲ οὐδὲ ἀλλότριον οὐδὲ κακὸν οὐδὲ\nβλάβη τις οὐδὲ ἀδικία. καὶ γὰρ οἰκειώσεως πάσης\nκαὶ ἀλλοτριώσεως ἀρχὴ τὸ αἰσθάνεσθαι. τὴν δὲ οἰ-\nκείωσιν ἀρχὴν τίθενται δικαιοσύνης οἱ ἀπὸ Ζήνω-\n νος. πῶς δὲ οὐκ ἄλογον, πολλούς τῶν ἀνθρώπων\nἐπʼ αἰσθήσει μόνον ζῶντας ὁρῶντας, νοῦν δὲ καὶ\nλόγον οὐκ ἔχοντας, πολλούς δὲ πάλιν ὠμότητι καὶ\nθυμῷ καὶ πλεονεξίᾳ τὰ φοβερώτατα τῶν θηρίων\nὑπερβεβληκότας, παιδοφόνους καὶ πατροκτόνους,\n τυράννους καὶ βασιλέων ὑπουργούς, πρὸς μὲν τού-\nτους οἴεσθαι δίκαιόν τι εἶναι ἡμῖν, πρὸς δὲ τὸν ἀρο-\nτῆρα βοῦν καὶ τὸν σύντροφον κύνα καὶ τὰ γάλακτι\nμὲν τρέφοντα, κουρᾷ δὲ κοσμοῦντα θρέμματα μη-\nδὲν εἶναι, πῶς οὐ παραλογώτατόν ἐστιν;"
    },
    "3.20": {
      "book": "3",
      "section": "20",
      "text": "ἀλλʼ ἐκεῖνο \n νὴ Δία τοῦ Χρυσίππου πιθανὸν ἦν, ὡς ἡμὰς αὐτῶν\nκαὶ ἀλλήλων οἱ θεοὶ χάριν ἐποιήσαντο, ἡμῶν δὲ τὰ\nζῷα, συμπολεμεῖν μὲν ἵππους καὶ συνθηρεύειν κύ-\n\n\nνας, ἀνδρείας δὲ γυμνάσια παρδάλεις καὶ ἄρκτους\nκαὶ λέοντας. ἡ δὲ ὗς, ἐνταῦθα γάρ ἐστιν τῶν χα-\nρίτων τὸ ἥδιστον, οὐ διʼ ἄλλο τι πλὴν θύεσθαι ἐγε-\nγόνει, καὶ τῇ σαρκὶ τὴν ψυχὴν ὁ θεὸς οἷον ἄλας\nἐνέμιξεν, εὐοψίαν ἡμῖν μηχανώμενος. ὅπως δὲ ζω- \nμοῦ καὶ παραδειπνίων ἀφθονίαν ἔχωμεν, ὄστρεα τε\nπαντοδαπὰ καὶ πορφύρας καὶ ἀκαλήφας καὶ γένη\nπτηνῶν ποικίλα παρεσκεύασεν, οὐκ ἀλλαχόθεν, ἀλλʼ\nὡς αὐτοῦ μέγα μέρος ἐνταῦθα τρέψας εἰς γλυκυθυ-\nμίας, τὰς τιτθὰς ὑπερβαλόμενος καὶ καταπυκνώσας \nταῖς ἡδοναῖς καὶ ἀπολαύσεσιν τὸν περίγειον τόπον.\nὅτῳ δὴ ταῦτα δοκεῖ τι τοῦ πιθανοῦ καὶ θεῷ πρέπον-\nτος μετέχειν, σκοπείτω, τί πρὸς ἐκεῖνον ἐρεῖ τὸν\nλόγον, ὅν Καρνεάδης ἔλεγεν· ἕκαστον τῶν φύσει\nγεγονότων ὅταν τοῦ πρὸς ὃ πέφυκε καὶ γέγονε τυγ- \nχάνῃ τέλους, ὡφελεῖται. κοινότερον δὲ τὸ τῆς ὠφε-\nλείας, ἣν εὐχρηστίαν οὗτοι λέγουσιν, 'ἀκουστέον.\nἡ δὲ ὗς φύσει γέγονε πρὸς τὸ σφαγῆναι καὶ κατα-\nβρωθῆναι· καὶ τοῦτο πάσχουσα τυγχάνει τοῦ πρὸς\nὃ πέφυκε, καὶ ὠφελεῖται. καὶ μὴν εἰ πρὸς ἀνθρώ- \nπων χρῆσιν ὁ θεὸς μεμηχάνηται τὰ ζῷα, τί χρησό-\nμεθα μυίαις, ἐμπίσι, νυκτερίσιν, κανθάροις, σκορ-\nπίοις, ἐχίδναις; ὧν τὰ μὲν ὁρᾶν εἰδεχθῆ καὶ θιγ-\nγάνειν μιαρὰ καὶ κατʼ ὀδμὰς δυσανάσχετα καὶ φθέγ-\nγεται δεινὸν καὶ ἀτερπές, τὰ δʼ ἄντικρυς ὀλέθρια \nτοῖς ἐντυγχάνουσι· φαλαίνας τε καὶ πρίστεις καὶ τὰ\nἄλλα κήτη, ἃ μυρία βόσκειν Ὅμηρός φησιν ἀγάστον-\nνον Ἀμφιτρίτην, τί οὐκ ἐδίδαξεν ἡμᾶς ὁ δημιουρ-\nγός, ὅπῃ χρήσιμα τῇ φύσει γέγονεν; εἰ δὲ οὐ πάντα\nφασὶν ἡμῖν καὶ διʼ ἡμᾶς γεγονέναι, πρὸς τῷ σύγ- \nχυσιν ἔχειν πολλὴν καὶ ἀσάφειαν τὸν διορισμὸν\nοὐδὲ ἐκφεύγομεν τὸ ἀδικεῖν, ἐπιτιθέμενοι καὶ χρώ-\n\n\nμενοι βλαβερῶς τοῖς οὐ διʼ ἡμᾶς, ἀλλʼ ὥσπερ ἡμεῖς\nκατὰ φύσιν γεγενημένοις. ἐῶ λέγειν ὅτι τῇ χρείᾳ\nτὸ πρὸς ἡμὰς ὁρίζοντες οὐκ ἄν φθάνοιμεν ἑαυτούς\nἕνεκα τῶν ὀλεθριωτάτων ζῴων, οἷα κροκόδειλοι καὶ\n φάλαιναι καὶ δράκοντες, γεγονέναι συγχωροῦντες.\nἡμῖν μὲν γὰρ οὐθὲν ἀπʼ ἐκείνων ὑπάρχει τὸ παρά-\nπαν ὠφελεῖσθαι τὰ δὲ ἁρπάζοντα καὶ διαφθείροντα\nτούς παραπίπτοντας ἀνθρώπους, βορᾷ χρῆται, μη-\nδὲν ἡμῶν κατὰ τοῦτο δρῶντα χαλεπώτερον, πλὴν\n ὅτι τὰ μὲν ἔνδεια καὶ λιμὸς ἐπὶ ταύτην ἄγει τὴν ἀδι-\nκίαν, ἡμεῖς δὲ ὕβρει καὶ τρυφῆς ἕνεκα παίζοντες\nπολλάκις ἐν θεάτροις καὶ κυνηγεσίοις τὰ πλεῖστα\nτῶν ζῴων φονεύομεν. ἐξ ὧν δὴ καὶ τὸ μὲν φονι-\nκὸν καὶ θηριῶδες ἡμῶν ἐπερρώσθη καὶ τὸ πρὸς\n οἶκτον ἀπαθές, τοῦ δʼ ἡμέρου τὸ πλεῖστον ἀπήμ-\nβλυναν οἱ πρῶτοι τοῦτο τολμήσαντες. οἱ δὲ Πυ-\nθαγόρειοι τὴν πρὸς τὰ θηρία πραότητα μελέτην\nἐποιήσαντο τοῦ φιλανθρώπου καὶ φιλοικτίρμονος.\nὥστε πῶς οὐχ οὗτοι πρὸς δικαιοσύνην μᾶλλον ἤγει-\n ραν ἢ οἱ φθείρεσθαι λέγοντες ἐκ τούτων τὴν συν-\nήθη δικαιοσύνην; ἡ γὰρ συνήθεια δεινὴ τοῖς κατὰ\nμικρὸν ἐνοικειουμιένοις πάθεσι πόρρω προαγαγεῖν\nτὸν ἄνθρωπον."
    },
    "3.21": {
      "book": "3",
      "section": "21",
      "text": "ναί, φασίν, ἀλλʼ ὡς τῷ θνητῷ τὸ \nἀθάνατον ἀντίκειται καὶ τῷ φθαρτῷ τὸ ἄφθαρτον\n καὶ σώματί γε τὸ ἀσώματον, οὕτως ὑπάρχοντί γε τῷ\nλογικῷ χρῆναι τὸ ἄλογον ἀντικεῖσθαι καὶ ἀνθυπάρ-\nχειν, καὶ μὴ μόνην ἐν τοσοῖσδε συζυγίαις ἀτελῆ\nτήνδε λείπεσθαι καὶ πεπηρωμένην, ὥσπερ ἡμῶν μὴ\nτοῦτο συγχωρούντων ἢ πολύ τὸ ἄλογον ἐπιδεικνύν-\n των ἐν τοῖς οὖσιν. πολύ γὰρ δήπου καὶ ἄφθονον\nἐν πᾶσι τοῖς ψυχῆς ἀμοιροῦσι, καὶ οὐδὲν ἑτέρας\nδεόμεθα πρὸς τὸ λογικὸν ἀντιθέσεως· ἀλλὰ πᾶν εὐ-\n\n\nθὺς τὸ ἄψυχον, ἄλογον ὂν καὶ ἀνόητον, ἀντίκειται\nτῷ μετὰ ψυχῆς λόγον ἔχοντι καὶ διάνοιαν. εἰ δέ τις\nἀξιοῖ μὴ κολοβὸν εἶναι τὴν φύσιν, ἀλλὰ τὴν ἔμ-\nψυχον φύσιν ἔχειν τὸ μὲν λογικόν, τὸ δὲ ἄλογον,\nἕτερος ἀξιώσει τὴν ἔμψυχον φύσιν ἔχειν τὸ μὲν φαν- \nταστικόν, τὸ δὲ ἀφαντασίωτον, καὶ τὸ μὲν αἰσθη-\nτικόν, τὸ δὲ ἀναίσθητον, ἵνα δὴ τὰς ἀντιζύγους\nταύτας καὶ ἀντιθέτους ἕξεις καὶ στερήσεις περὶ ταὐ-\nτὸν ἡ φύσις ἔχῃ γένος, οἷον ἰσορρόπους. ἀλλʼ\nἄτοπον τοῦτό γε. εἰ δὲ ἄτοπος ὁ ζητῶν τοῦ ἐμψύ- \nχου τὸ μὲν αἰσθανόμενον, τὸ δὲ ἀναίσθητον εἶναι,\nκαὶ τὸ μὲν φαντασιούμενον, τὸ δὲ ἀφαντασίωτον,\nὅτι πᾶν ἔμψυχον αἰσθητικὸν εὐθὺς εἶναι καὶ φαν-\nταστικὸν πέφυκεν, οὐδʼ οὕτως ἐπιεικῶς ἀπαιτήσει\nτὸ μὲν λογικὸν εἶναι τοῦ ἐμψύχου, τὸ δὲ ἄλογον, \nπρὸς ἀνθρώπους διαλεγόμενος μηθὲν οἰομένους αἰ-\nσθήσεως μετέχειν ὃ μὴ καὶ συνέσεως, μηδʼ εἶναι\nζῷον ᾧ μὴ δόξα τις καὶ λογισμὸς ὥσπερ αἴσθησις\nκαὶ ὁρμὴ κατὰ φύσιν πάρεστιν. ἡ γὰρ φύσις, ἣν\nἕνεκά του καὶ πρός τι πάντα ποιεῖν ὀρθῶς λέγου- \nσιν, οὐκ ἐπὶ ψιλῷ τῷ πάσχειν καὶ αἰσθάνεσθαι τὸ\nζῷον αἰσθητικὸν ἐποίησεν, ἀλλὰ ὄντων μὲν οἰκείων\nπρὸς αὐτὸ πολλῶν, ὄντων δὲ ἀλλοτρίων, οὐδὲ ἀκα-\nρὲς ἦν περιεῖναι μὴ μαθόντι τὰ μὲν φυλάττεσθαι,\nτοῖς δὲ συμφέρεσθαι. τὴν μὲν οἦν γνῶσιν ἀμφοῖν \nὁμοίως ἡ αἴσθησις ἑκάστῳ παρέχει, τὰς δὲ ἑπομένας\nτῇ αἰσθήσει τῶν μὲν ὠφελίμων λήψεις καὶ διώξεις,\nδιακρούσεις δὲ καὶ φυγὰς τῶν ὀλεθρίων καὶ λυπη-\nρῶν, οὐδεμία μηχανὴ παρεῖναι τοῖς μὴ λογίζεσθαί\nτι καὶ κρίνειν καὶ μνημονεύειν καὶ προσέχειν πε- \nφυκόσιν. ὧν γὰρ ἂν ἀφέλῃς παντάπασι προσδοκίαν,\nμνήμη, πρόθεσιν, παρασκευήν, τὸ ἐλπίζειν, τὸ\n\n\nδεδοικέναι, τὸ ἐπιθυμεῖν, τὸ ἀσχάλλειν, οὔτε ὀμ-\nμάτων ὄφελος παρόντων οὔτε ὤτων, αἰσθήσεως τε\nπάσης καὶ φαντασίας τὸ χρώμενον οὐκ ἐχούσης\nἀπηλλάχθαι βέλτιον ἢ πονεῖν καὶ λυπεῖσθαι καὶ ἀλ-\n γεῖν, ᾧ διακρούσεται ταῦτα μὴ παρόντος. καίτοι\nΣτράτωνός γε τοῦ φυσικοῦ λόγος ἐστὶν ἀποδεικνύων,\nὡς οὐδὲ αἰσθάνεσθαι τὸ παράπαν ἄνευ τοῦ νοεῖν\nὑπάρχει. καὶ γὰρ γράμματα πολλάκις ἐπιπορευο-\nμένους τῇ ὄψει καὶ λόγοι προσπίπτοντες τῇ ἀκοῇ\n διαλανθάνουσιν ἡμᾶς καὶ διαφεύγουσι πρὸς ἑτέροις\nτὸν νοῦν ἔχοντας· εἶτʼ αὖθις ἐπανῆλθεν καὶ μετα-\nθεῖ καὶ διώκει τῶν προειρημένων ἕκαστον ἀναλε-\nγόμενος· ᾗ καὶ λέλεκται, νοῦς ὁρᾷ, νοῦς ἀκούει, τὰ δʼ ἄλλα κωφὰ καὶ τυφλά\n ὡς τοῦ περὶ τὰ ὄμματα καὶ τὰ ὦτα πάθους, ἂν μὴ\nπαρῇ τὸ φρονοῦν, αἴσθησιν οὐ ποιοῦντος. διʼ ὃ\nκαὶ Κλεομένης ὁ βασιλεὺς παρὰ πότον εὐδοκιμοῦν-\nτος ἀκροάματος, ἐρωτηθεὶς εἴ οἱ φαίνεται σπουδαῖον,\nἐκέλευεν ἐκείνους σκοπεῖν, αὐτὸς γὰρ ἐν Πελοπον-\n νήσῳ τὸν νοῦν ἔχειν. ὅθεν ἀνάγκη πᾶσιν οἷς τὸ\nαἰσθάνεσθαι, καὶ τὸ νοεῖν ὑπάρχειν."
    },
    "3.22": {
      "book": "3",
      "section": "22",
      "text": "ἀλλʼ ἔστω \nμὴ δεῖσθαι τοῦ νοῦ τὴν αἴσθησιν πρὸς τὸ αὐτῆς\nἔργον· ἀλλʼ ὅταν γε τῷ ζῴῳ πρὸς τὸ οἰκεῖον καὶ\nτὸ ἀλλότριον ἡ αἴσθησις ἐνεργασαμένη διαφορὰν\n ἀπέλθῃ, τί τὸ μνημονεῦόν ἐστιν ἤδη καὶ δεδιὸς τὰ\nλυποῦντα καὶ ποθοῦν τὰ ὠφέλιμα καὶ μὴ παρόντων\nὅπως παρέσται μηχανώμενον ἐν αὐτοῖς, καὶ παρα-\nσκευαζόμενον ὁρμητήρια καὶ καταφυγὰς καὶ θήρα-\nτρα καὶ πάλιν οὖ τοῖς ἀλοῦσιν ἀποδράσεις τῶν ἐπι-\n τιθεμένων; καίτοιγε κἀκεῖνοι λέγοντες ἀποκναίουσιν\n14. οἶμαι Ἡράκλειτον τοῦτο λέγειν.\n\n\nἐν ταῖς εἰσαγωγαῖς ἑκάστοτε τὴν πρόθεσιν ὁριζό-\nμενοι σημείωσιν ἐπιτελειώσεως, τὴν δʼ ἐπιβολὴν\nὁρμὴν πρὸ ὁρμῆς, παρασκευὴν δὲ πρᾶξιν πρὸ πρά-\nξεως, μνήμην δὲ κατάληψιν ἀξιώματος παρεληλυ-\nθότος, οὐ τὸ παρὸν ἐξ αἰσθήσεως κατελήφθη. τού- \nτων γὰρ οὐδὲν ὅ τι μὴ λογικόν ἐστι, καὶ πάντα\nτοῖς ζῴοις ὑπάρχει πᾶσιν· ὥσπερ ἀμέλει καὶ τὰ περὶ\nτὰς νοήσεις, ἃς ἐναποκειμένας μὲν ἐννοίας καλοῦσιν,\nκινουμένας δὲ διανοήσεις. τὰ δὲ πάθη σύμπαντα\nκοινῶς κρίσεις φαύλας καὶ δόξας ὁμολογοῦντες εἶναι, \nθαυμαστὸν ὅτι δὴ παρορῶσιν ἐν τοῖς θηρίοις ἔργα\nκαὶ κινήματα, πολλὰ μὲν θυμῶν, πολλὰ δὲ φόβων\nκαὶ νὴ Δία φθόνων καὶ ζηλοτυπιῶν. αὐτοὶ δὲ κύ-\nνας ἁμαρτόντας καὶ ἵππους κολάζουσιν, οὐ διὰ κε-\nνῆς, ἀλλʼ ἐπὶ σωφρονισμῷ, λύπην διʼ ἀλγηδόνος \nἐμποιοῦντες αὐτοῖς, ἣν μετάνοιαν ὀνομάζομεν. ἡδο\nνῆς δὲ τῆς μὲν διʼ ὤτων ὄνομα κήλησίς ἐστιν, τῆς\nδὲ διʼ ὀμμάτων γοητεία. χρῶνται δὲ ἑκατέραις ἐπὶ\nτὰ θηρία· κηλοῦνται μὲν ἔλαφοι καὶ ἵπποι σύριγξι\nκαὶ αὐλοῖς, καὶ τούς παγούρους ἐκ τῶν χηραμῶν \nἀνακαλοῦνται μελιζόμενοι ταῖς σύριγξι, καὶ τὴν θρίσ-\nσαν ᾀδόντων ἀναδύεσθαι καὶ προιέναι λέγουσιν.\nοἱ δὲ περὶ τούτων ἀβελτέρως λέγοντες μήτε ἥδεσθαι\nμήτε θυμοῦσθαι μήτε φοβεῖσθαι μήτε παρασκευά-\nζεσθαι μήτε μνημονεύειν, ἀλλʼ ὡσανεὶ μνημονεύειν \nτὴν μέλιτταν καὶ ὡσανεὶ παρασκευάζεσθαι τὴν ἀη-\nδόνα καὶ ὡσανεὶ θυμοῦσθαι τὸν λέοντα καὶ ὡσαν-\nεὶ φοβεῖσθαι τὸν ἔλαφον, οὐκ οἶδα τί χρήσονται.\nτοῖς λέγουσι μηδὲ βλέπειν μηδὲ ἀκούειν, ἀλλʼ ὡσαν-\nεὶ βλέπειν αὐτὰ καὶ ὡσανεὶ ἀκούειν, μηδὲ φω- \nνεῖν ἀλλʼ ὡσανεὶ φωνεῖν, μηδὲ ὅλως ζῆν ἀλλʼ ὡσαν-\nεὶ ζῆν. ταῦτα γὰρ ἐκείνων οὐ μᾶλλόν ἐστι λεγό-\n\n\nμένα παρὰ τὴν ἐνάργειαν ὁμοίως, ὡς ὁ εὐγνώμων\nἂν πεισθείη. ὅταν δὲ τοῖς ἀνθρωπίνοις ἤθεσιν καὶ\nβίοις καὶ πράξεσιν καὶ διαίταις τὰ τῶν ζῴων παρα-\nτιθεὶς πολλὴν ἐνορῶ φαυλότητα, καὶ τῆς ἀρετῆς,\n πρὸς ἣν ὁ λόγος γέγονεν, μηδένα τῶν ζῴων ἔμφανῆ\nστοχασμὸν μηδὲ προκοπὴν μηδὲ ὄρεξιν, ἀποροίην\nἂν πῶς ἡ φύσις δέδωκε τὴν ἀρχὴν τοῖς ἐπὶ τὸ τέ-\nλος ἐξικέσθαι μὴ δυναμένοις· ἡ τοῦτο μὲν οὐδʼ\nἐκείνοις ἄτοπον εἶναι δοκεῖ. τὴν γοῦν πρὸς τὰ ἔκ-\n γονα φιλοστοργίαν, ἀρχὴν μὲν ἡμῖν κοινωνίας καὶ\nδικαιοσύνης τιθέμενοι, πολλὴν δὲ τοῖς ζῴοις καὶ\nἰσχυρὰν ὁρῶντες παροῦσαν, οὐ φασὶν αὐτοῖς οὐδʼ\nἀξιοῦσι μετεῖναι δικαιοσύνης· ἡμιόνοις δὲ τῶν γεν-\nνητικῶν μορίων οὐδὲν ἐνδεῖ καὶ γὰρ αἰδοῖα καὶ\n μήτρας καὶ τὸ χρῆσθαι μεθʼ ἡδονῆς τούτοις ἔχουσαι,\nπρὸς τὸ τέλος οὐκ ἐξικνοῦνται τῆς γενέσεως. σκόπει\nδὲ ἄλλως μὴ καταγέλαστόν ἐστι τοὺς Σωκράτεις καὶ\nτούς Πλάτωνας καὶ τούς Ζήνωνας οὐδὲν ἐλαφρο-\nτέρᾳ κακίᾳ τοῦ τυχόντος ἀνδραπόδου συνεῖναι φά-\n σκειν, ἀλλʼ ὁμοίως ἄφρονας εἶναι καὶ ἀκολάστους\nκαὶ ἀδίκους, εἶτα τῶν θηρίων αἰτιᾶσθαι τὸ μὴ κα-\nθαρὸν μηδʼ ἀπηκριβωμένον πρὸς ἀρετήν, ὡς στέρη-\nσιν οὐχὶ φαυλότητα λόγου καὶ ἀσθένειαν προσεῖναι,\nκαὶ ταῦτα τὴν κακίαν ὁμολογοῦντας εἶναι λογικήν,\n ἧς πᾶν θηρίον ἀναπέπλησται. καὶ γὰρ δειλίαν πολ-\nλοῖς καὶ ἀκολασίαν ἀδικίαν τε καὶ κακόνοιαν ὁρῶμεν\nὑπάρχουσαν."
    },
    "3.23": {
      "book": "3",
      "section": "23",
      "text": "ὁ δὲ ἀξιῶν τὸ μὴ πεφυκὸς ὀρθότητα \nλόγου δέχεσθαι μηδὲ λόγον δέχεσθαι φύσει, πρῶτον\nμὲν οὐδὲν διαφέρει τοῦ μήτε πίθηκον αἴσχους φύ-\n σει μετέχειν μήτε χελώνην βραδυτῆτος ἀξιοῦντος,\nὅτι μηδὲ κάλλους ἐπιδεκτικὰ μηδὲ τάχους ἐστίν.\nἔπειτα τὴν διαφορὰν ἐμποδών οὖσαν οὐ συνορᾷ.\n\n\nλόγος μὲν γὰρ ἐγγίνεται φύσει, σπουδαῖος δὲ ὁ λόγος\nκαὶ τέλειος ἐξ ἐπιμελείας καὶ διδασκαλίας. διʼ\nτοῦ λογικοῦ πᾶσι τοῖς ἐμψύχοις μέτεστι, τὴν δὲ ὀρ-\nθότητα καὶ σοφίαν οὐδὲ ἄνθρωπον εἰπεῖν κεκτημέ-\nνον ἔχουσι, κἂν μυρίοι δὲ ὦσιν. ὥσπερ ὄψεώς ἐστιν \nπρὸς ὄψιν διαφορὰ καὶ πτήσεως πρὸς πτῆσιν· οὐ\nγὰρ ὁμοίως ἑέρακες βλέπουσι καὶ τέττιγες, οὐδὲ\nἀετοὶ πέτονται καὶ πέρδικες· οὕτως οὐδὲ παντὶ λο-\nγικῷ μέτεστιν ὡσαύτως τῆς δεχομένης τὸ ἄκρον\nεὐστροφίας καὶ ὀξύτητος. ἐπιδείγματά γε πολλὰ κοι- \nνωνίας καὶ ἀνδρείας καὶ τοῦ πανούργου περὶ τούς\nπορισμούς καὶ τὰς οἰκονομίας, ὥσπερ᾿ αὖ καὶ τῶν\nἐναντίων, ἀδικίας, δειλίας, ἀβελτερίας, ἔνεστιν αὐ-\nτοῖς. ὅθεν καὶ ζητήσεις τινὲς συνίστανεαι, τῶν μὲν\nτὰ χερσαῖα προῆχθαι λεγόντων, τῶν δὲ τὰ θαλάττια. \nκαὶ δῆλόν ἐστι παραβαλλομένων ἵππων χερσαίων\nτοῖς ποταμίοις· οἱ μὲν γὰρ τρέφουσι τούς πατέρας,\nοἱ δὲ κτείνουσιν, ἵνα τὰς μητέρας ὀχεύωσι· καὶ πε-\nριστεραῖς πάλιν περδίκων· οἱ μὲν γὰρ ἀφανίζουσι\nτὰ ᾠὰ καὶ διαφθείρουσι, τῆς θηλείας, ὅταν ἐπῳάζῃ, \nμὴ προσδεχομένης τὴν ὀχείαν οἱ δὲ καὶ διαδέχονται\nτὴν ἐπιμέλειαν ἐν μέρει θάλποντες, καὶ ψωμίζουσι\nπρότεροι τὰ νεόττια, καὶ τὴν θήλειαν, ἂν πλείονα\nχρόνον ἀποπλανηθῇ, κόπτων ὁ ἄρρην εἰσελαύνει\nπρὸς τὰ ᾠὰ καὶ τούς νεοττούς. ὄνοις δὲ καὶ προ- \nβάτοις Ἀντίπατρος ἐγκαλῶν ὀλιγωρίαν καθαριότη-\nτος, οὐλ οἶδ᾿ ὅπως παρεῖδε τὰς λύγκας καὶ τὰς χε-\nλιδόνας· ὧν αἱ μὲν ἐκτοπίζουσι παντάπασι κρύπτου-\nσαι καὶ ἀφανίζουσαι τὸ λυγκούριον, αἱ δὲ χελι-\nδόνες ἔξω στρεφομένους διδάσκουσαι τούς νεοττούς \nἀφιέναι τὸ περίττωμα. καὶ μὴν δένδρον δένδρου\nοὐ λέγομεν ἀμαθέστερον, ὡς κυνὸς πρόβατον, οὐδὲ\n\n\nλαχάνου λάχανον ἀνανδρότερον, ὡς ἔλαφον λέον-\nτος· ἢ καθάπερ ἐν τοῖς ἀκινήτοις ἕτερον ἑτέρου βρα-\nδύτερον οὐκ ἔστιν, οὐδὲ μικροφωνότερον ἐν τοῖς\nἀναύδοις, οὕτως οὐδὲ δειλότερον οὐδὲ νωθρότερον\n οὐδὲ ἀκρατέστερον, ὅπου μὴ φύσει πᾶσιν ἡ τοῦ\nφρονεῖν δύναμις, ἄλλοις δὲ ἄλλως κατὰ τὸ μᾶλλον\nκαὶ ἧττον παροῦσα τὰς ὁρωμένας διαφορὰς πεποί-\nηκεν. ἀλλʼ οὐ θαυμαστὸν ὅσον ἄνθρωπος εὐμα-\nθείᾳ καὶ ἀγχινοίᾳ καὶ τοῖς περὶ δικαιοσύνην καὶ\n κοινωνίαν διαφέρει τῶν ζῴων. καὶ γὰρ ἐκείνων\nπολλὰ τοῦτο μὲν μεγέθει καὶ ποδωκείᾳ, τοῦτο δὲ\nὄψεως ῥώμῃ καὶ ἀκοῆς ἀκριβείᾳ πάντας ἀνθρώπους\nἀπολέλοιπεν ἀλλʼ οὐ διὰ τοῦτο κωφὸς οὐδὲ τυφλὸς\nοὐδὲ ἀδύνατος ὁ ἄνθρωπός ἐστιν ἀλλὰ καὶ θέομεν,\n εἰ καὶ βραδύτερον ἐλάφων, καὶ βλέπομεν, εἰ καὶ\nχεῖρον ἱεράκων· ἰσχύος τε καὶ μεγέθους ἡ φύσις\nἡμᾶς οὐκ ἀπεστέρησεν, καίτοι τὸ μηδὲν ἐν τούτοις\nπρὸς ἐλέφαντα καὶ κάμηλον ὄντας. οὐκοῦν ὁμοίως\nμηδὲ τὰ θηρία λέγωμεν, εἰ νωθρότερον φρονεῖ καὶ\n κάκιον διανοεῖται, μὴ διανοεῖσθαι μηδὲ φρονεῖν\nὅλως μηδὲ κεκτῆσθαι λόγον, ἀσθενῆ δὲ κεκτῆσθαι\nκαὶ θολερόν, ὥσπερ ὀφθαλμὸν ἀμβλυώττοντα καὶ\nτεταραγμένον."
    },
    "3.24": {
      "book": "3",
      "section": "24",
      "text": "εἰ δὲ μὴ πολλὰ ἦν πολλοῖς συνηγ- \nμένα καὶ εἰρημένα, μυρία ἂν παρηγάγομεν εἰς ἐπί-\n δειξιν τῆς τῶν ζῴων εὐφυΐας. ἐκεῖνο δʼ ἔτι σκε-\nπτέον. ἔοικεν γὰρ τοῦ πεφυκότος ἢ μέρους ἢ δυνά-\nμεως κατὰ φύσιν τι δέχεσθαι, τοῦ αὐτοῦ εἶναι καὶ\nεἰς τὸ παρὰ φύσιν ἐμπίπτειν πηρωθὲν ἢ νοσῆσαν,\nὥσπερ ὀφθαλμοῦ μὲν εἰς τυφλότητα ἐμπίπτειν, σκέ-\n λους δὲ εἰς χωλότητα, καὶ γλώττης εἰς ψελλότητα,\nἄλλου δὲ μηδενός. οὐ γὰρ ἔστι τυφλότης μὴ πεφυ-\nκότος ὁρᾶν, οὐδὲ χωλότης μὴ πεφυκότος βαδίζειν,\n\n\nψελλόν τε καὶ ἄναυδον καὶ τραυλὸν μὴ γλῶσσαν\nἐχόντων οὐδʼ ἂν παραπαίοντα ἢ παράφρονα εἴποις\nοὐδὲ μαινόμενον, ᾧ μὴ τὸ φρονεῖν καὶ διανοεῖσθαι\nκαὶ λογίζεσθαι κατὰ φύσιν ὑπῆρχεν. οὐ γὰρ ἔστιν ἐν\nπάθει γενέσθαι μὴ κεκτημένον δύναμιν, ἧς τὸ πά- \nθος ἢ στέρησις ἢ πήρωσις ἤ τις ἄλλη κάκωσίς ἔστιν.\nἀλλὰ μὴν ἐντετύχηκάς γε λυττώσαις κυσίν, ἔτι δὲ\nκαὶ ἵπποις· ἔνιοι δὲ καὶ βοῦς φασὶ μαίνεσθαι καὶ\nἀλώπεκας. ἀρκεῖ δὲ τὸ τῶν κυνῶν ἀναμφισβή-\nτητον γάρ ἐστι, καὶ μαρτυρεῖ λόγον καὶ διάνοιαν \nἔχειν οὐ φαύλην τὸ ζῷον, ἧς ταραττομένης καὶ συγ-\nχεομένης ἡ λεγομένη λύσσα καὶ μανία πάθος ἐστίν.\nοὕτε γὰρ ὄψιν ἀλλοιουμένην αὐτοῖς οὔτε ἀκοὴν ὁρῶ-\nμεν, ἀλλʼ ὥσπερ ἀνθρώπου μελαγχολῶντος ἢ πα-\nρακόπτοντος ὁ μὴ λέγων ἐξεστάναι καὶ διεφθορέναι \nτὸ φρονοῦν καὶ λογιζόμενον καὶ μνημονεῦον ἄτοπός\nἐστιν· καὶ γὰρ ἡ συνήθεια ταῦτά τε κατηγορεῖ τῶν\nπαραφρονούντων, μὴ εἶναι παρʼ αὐτοῖς ἀλλὰ ἐκ-\nπεπτωκέναι τῶν λογισμῶν· οὕτως ὁ τούς λυττῶντας\nκύνας ἄλλο τι πεπονθέναι νομίζων, ἀλλʼ οὐχὶ τοῦ \nφρονεῖν πεφυκότος καὶ λογίζεσθαι καὶ μνημονεύειν\nἀναπεπλησμένου ταραχῆς καὶ παραπεπτωκότος, ἀγνο-\nεἰν τὰ φίλτατα πρόσωπα καὶ φεύγειν τὰς συν-\nτρόφους διαίτας, ἢ παρορᾶν τὸ φαινόμενον ἔοικεν\nἢ συνορῶν τὸ γιγνόμενον ἔξ αὐτοῦ φιλονεικεῖν πρὸς \nτὴν ἀλήθειαν. τὰ μὲν δὴ τοῦ Πλουτάρχου ἐν πολλοῖς βιβλίοις\nπρὸς τούς ἀπὸ τῆς στοὰς καὶ τοῦ περιπάτου εἰς\nἀπάντησιν εἰρημένα ἐστὶν τοιαῦτα. Θεόφραστος\n δὲ καὶ τοιούτῳ κέχρηται λόγῳ."
    },
    "3.25": {
      "book": "3",
      "section": "25",
      "text": "τοὺς ἐκ τῶν αὐ- \nτῶν γεννηθέντας, λέγω δὲ πατρὸς καὶ μητρός,\nοἰκείους εἶναι φύσει φαμὲν ἀλλήλων καὶ τοίνυν\n\n\nκαὶ τούς ἀπὸ τῶν αὐτῶν προπατόρων σπαρέντας\nοἰκείους ἀλλήλων εἶναι νομίζομεν, καὶ μέντοι καὶ\nτοὺς ἑαυτῶν πολίτας τῷ τῆς τε γῆς καὶ τῆς πρὸς\nἀλλήλους ὁμιλίας κοινωνεῖν. οὐ γὰρ ἐκ τῶν αὐ-\n τῶν ἔτι τούς τοιούτους ἀλλήλοις φύντας οἰκείους\nαὐτοῖς εἶναι κρίνομεν, εἰ μὴ ἄρα τινὲς τῶν πρώτων\nαὐτοῖς προγόνων οἱ αὐτοὶ τοῦ γένους ἀρχηγοὶ πε-\nφύκασιν ἢ ἀπὸ τῶν αὐτῶν. οὕτω δέ, οἶμαι, καὶ\nτὸν Ἐλληνα μὲν τῷ Ἕλληνι, τὸν δὲ βάρβαρον τῷ\n βαρβάρῳ, πάντας δὲ τούς ἀνθρώπους ἀλλήλοις φα-\nμεὲν οἰκείους τε καὶ συγγενεῖς εἶναι δυοῖν θάτερον,\nἢ τῷ προγόνων εἶναι τῶν αὐτῶν, ἢ τῷ τροφῆς καὶ\nἠθῶν καὶ ταὐτοῦ γένους κοινωνεῖν. οὕτως δὲ καὶ\nτούς πάντας ἀνθρώπους ἀλλήλοις τίθεμεν καὶ συγ-\n γενεῖς. καὶ μὴν πᾶσι τοῖς ζῴοις αἵ γε τῶν σωμά-\nτων ἀρχαὶ πεφύκασιν αἱ αὐταί. λέγω δὲ οὐκ ἐπὶ τὰ\nστοιχεῖα ἀναφέρων τὰ πρῶτα· ἐκ τούτων μὲν γὰρ\nκαὶ τὰ φυτά ἀλλʼ οἷον σπέρμα, σάρκας καὶ τὸ τῶν\nὑγρῶν τοῖς ζῴοις σύμφυτον γένος. πολύ δὲ μᾶλλον\n τῷ τὰς ἐν αὐτοῖς ψυχὰς ἀδιαφόρους πεφυκέναι, λέγω\nδὴ ταῖς ἐπιθυμίαις καὶ ταῖς ὀργαῖς, ἔτι δὲ τοῖς λο-\nγισμοῖς, καὶ μάλιστα πάντων ταῖς αἰσθήσεσιν. ἀλλʼ\nὥσπερ τὰ σώματα, οὕτω καὶ τὰς ψυχὰς τὰ μὲν ἀπη-\nκριβωμένας ἔχει τῶν ζῴων, τὰ δὲ ἧττον τοιαύτας,\n πᾶσί γε μὴν αὐτοῖς αἱ αὐταὶ πεφύκασιν ἀρχαί. δη-\nλοῖ δὲ ἡ τῶν παθῶν οἰκειότης· εἰ δὲ ἀληθές ἐστι\nτὸ λεγόμενον, ὡς ἡ τῶν ἠθὼν γένεσίς ἐστι τοιαύτη,\nφρονοῦσι μὲν ἅπαντα φῦλα, διαφέρουσι δὲ ταῖς\nἀγωγαῖς τε καὶ ταῖς τῶν πρώτων κράσεσι, παντά-\n πασιν ἂν οἰκεῖον εἴη καὶ συγγενὲς ἡμῖν τὸ τῶν λοι-\nπῶν ζῴων γένος. καὶ γὰρ τροφαὶ αἱ αὐταὶ πᾶσιν\nαὐτοῖς καὶ πνεύμιατα, ὡς Κὐριπίδης, καὶ φοινίους\n\n\nἔχει ῥοὰς τὰ ζῷα πάντα καὶ κοινοὺς ἀπάντων δεί-\n κνυσι γονεῖς οῦρανὸν καὶ γῆν."
    },
    "3.26": {
      "book": "3",
      "section": "26",
      "text": "ὥστε συγγενῶν ὄν-\nτων, εἰ φαίνοιτο κατὰ Πυθαγόραν καὶ ψυχὴν τὴν\nαὐτὴν εἰληχότα, δικαίως ἄν τις ἀσεβὴς κρίνοιτο\nτῶν οἰκείων τῆς ἀδικίας μὴ ἀπεχόμενος. οὐ μὴν \nὅτι τινὰ ἄγρια αὐτῶν, διὰ τοῦτο τὸ οἰκεῖον ἀποκέ-\nκοπται. οὐθὲν γὰρ ἧττον, ἀλλὰ καὶ μᾶλλον τῶν\nἀνθρώπων ἔνιοι κακοποιοί τε τῶν πλησίον εἰσὶ καὶ\nφέρονται πρὸς τὸ βλάπτειν τὸν ἐντυχόντα καθάπερ\nὑπό τινος πνοῆς τῆς ἰδίας φύσεως καὶ μοχθηρίας· \nδιʼ ὃ καὶ ἀναιροῦμεν τούτους, οὐ μέντοι ἀποκόπτο-\nμεν τὴν πρὸς τὸ ἥμερον σχέσιν. οὕτως οὖν, εἰ κα\nτῶν ζῴων τινὰ ἄγρια, ἐκεῖνα μὲν ὡς τοιαῦτα ἀναν-\nρετέον καθάπερ καὶ τούς τοιούτους ἀνθρώπους, τῆς\nδὲ πρὸς τὰ λοιπὰ καὶ ἡμερώτερα σχέσεως οὐκ ἀπο- \nστατέον· ἑκατέρως δὲ οὐδέτερα βρωτέον, ὡς οὐδὲ\nτοὺς ἀδίκους τῶν ἀνθρώπων. νῦν δὲ πολύ τὸ ἄδι-\nκον ποιοῦμεν ἀναιροῦντες μὲν καὶ τὰ ἥμερα, ὅτι\nκαὶ τὰ ἄγρια καὶ τὰ ἄδικα, ἐσθίοντες δὲ τὰ ἥμερα·\nκατʼ ἄμφω γὰρ ἄδικοι, ὅτι ἥμερα ὄντα ἀναιροῦμεν \nκαὶ ὅτι ταῦτα θοινώμεθα, καὶ ψιλῶς ὁ τούτων θά-\nνατος εἰς τὴν βορὰν ἔχει τὴν ἀναφοράν. προσθείη\nδʼ ἄν τις τούτοις καὶ τὰ τοιαῦτα. ὁ γὰρ λέγων ὅτι.\nὁ παρεκτείνων τὸ δίκαιον ἄχρι τῶν ζῴων φθείρει\nτὸ δίκαιον, ἀγνοεῖ ὡς αὐτὸς οὐ τὴν δικαιοσύνην \nδιασώζει, ἀλλʼ ἡδονὴν ἐπαύξει, ἥ ἐστι δικαιοσύνῃ\nπολέμιον. ἡδονῆς γοῦν οὔσης τέλους, δείκνυται\nδικαιοσύνη ἀναιρουμένη. ἐπεὶ ὅτι τὸ δίκαιον συναύ-\nξεται διὰ τῆς ἀποχῆς τίνι οὐ δῆλον; ὁ γὰρ ἀπεχό-\nμενος παντὸς ἐμψύχου, κὰν μὴ τῶν συμβαλλόντων \nαὐτῷ εἰς κοινωνίαν, πολλῷ μᾶλλον πρὸς τὸ ὁμο-\nγενὲς τῆς βλάβης ἀφέξεται. οὐ γὰρ ὁ τὸ γένος φι-\n\n\nλῶν τὸ εἶδος μισήσει, ἀλλὰ μᾶλλον ὅσῳ μεῖζον τὸ\nγένος τὸ τῶν ζῴων, τοσούτῳ καὶ πρὸς τὸ μέρος καὶ\nτὸ οἰκεῖον ταύτην διασώσει. ὁ τοίνυν τὴν οἰκείω-\nσιν πεποιημένος πρὸς τὸ ζῷον, οὗτος καὶ τό τι ζῷον\n οὐκ ἀδικήσει· ὁ δὲ μόνον περιγράψας ἐν ἀνθρώπῳ\nτὸ δίκαιον ἕτοιμός ἐστιν ὡς ἐν στενῷ ἀπορρῖψαι τὴν\nἔφεξιν τῆς ἀδικίας. ὥστε καὶ τοῦ Σωκρατικοῦ ὄψου\nἥδιον τὸ Πυθαγόρειον. ὁ μὲν γὰρ ὄψον τροφῆς τὸ\nπεινῆν ἔλεγε, Πυθαγόρας δὲ τὸ μηθένα ἀδικεῖν καὶ\n ἐφηδύνειν δικαιοσύνῃ τὸ ὄψον. ἡ γὰρ φυγὴ τῆς\nἐμψύχου τροφῆς φυγὴ ἦν τῶν περὶ τὴν τροφὴν\nἀδικημάτων. οὐ γὰρ δὴ μὴ μετὰ κακώσεως ἑτέρου\nτὴν ἑαυτῶν σωτηρίαν ἀμήχανον ἡμῖν ὁ θεὸς ἐποίη-\nσεν· ἐπεὶ οὕτω γε τὴν φύσιν ἡμῖν ἀρχὴν ἀδικίας\n προσετίθει· μήποτε δὲ καὶ ἀγνοεῖν οὗτοι ἐοίκασι τὸ\nἰδίωμα τῆς δικαιοσύνης, ὅσοι ἐκ τῆς πρὸς ἀνθρώ-\nπους οἰκειώσεως εἰσάγειν ταύτην ᾠήθησαν· αὕτη\nμὲν γὰρ φιλανθρωπία τις ἂν εἴη. ἡ δὲ δικαιοσύνη\nἐν τῷ ἀφεκτικῷ καὶ ἀβλαβεῖ κεῖται παντὸς ὅτου οὖν\n τοῦ μὴ βλάπτοντος. καὶ οὕτως γε νοεῖται ὁ δίκαιος,\nοὐκ ἐκείνως· ὡς διατείνειν τὴν δικαιοσύνην καὶ\nἄχρι τῶν ἐμψύχων κειμένην ἐν τῷ ἀβλαβεῖ. διʼ ὃ\nκαὶ ἡ οὐσία αὐτῆς ἐν τῷ τὸ λογιστικὸν ἄρχειν τοῦ\nἀλόγου, ἕπεσθαι δὲ τὸ ἄλογον. ἄρχοντος γὰρ τού-\n του, τοῦ δʼ ἑπομένου, πᾶσα ἀνάγκη ἀβλαβῆ εἶναι\nπρὸς πᾶν ὅτι οὖν ἄνθρωπον. συνεσταλμένων γὰρ\nτῶν παθῶν καὶ τῶν ἐπιθυμιῶν καὶ ὀργῶν μεμα-\nρασμένων, τοῦ δὲ λογισμοῦ τὴν οἰκείαν ἔχοντος\nἀρχήν, εὐθύς ἡ ὁμοίωσις ἕπεται ἡ πρὸς τὸ κρεῖτ-\n τον. τὸ δὲ ἐν τῷ παντὶ κρεῖττον πάντως ἦν ἀβλα-\nβές, καὶ αὐτὸ μὲν διὰ δύναμιν καὶ σωστικὸν πάν-\nτων καὶ εὐποιητικὸν πάντων καὶ ἀπροσδεὲς πάν-\n\n\nτων· ἡμεῖς δὲ διὰ μὲν δικαιοσύνην ἀβλαβεῖς πάν-\nτων, διὰ δὲ τὸ θνητὸν ἐνδεεῖς τῶν ἀναγκαίων. ἡ\nδὲ τῶν ἀναγκαίων λῆψις οὐ βλάπτει οὔτε φυτά,\nὅταν ἃ ἀποβάλλουσι λἅβωμεν, οὔτε καρπούς, ὅταν\nτεθνηκότων χρησώμεθα τοῖς καρποῖς, οὔτε πρόβατα, \nὅταν διὰ τῆς κουρᾶς αὐτὰ μᾶλλον ὀνήσωμεν καὶ\nτοῦ γάλακτος κοινωνήσωμεν παρέχοντες αὐτοῖς τὴν\nἐξ ἡμῶν ἐπιμέλειαν. διʼ ὃ προσπίπτει ὁ δίκαιος οἷον\nἐλαττωτικὸς ἑαυτοῦ τῶν κατὰ σῶμα, οὐκ ἀδικεῖ δὲ\nἑαυτόν· αὔξεται γὰρ τῇ τούτου παιδαγωγίᾳ καὶ ἐγκρα- \nτείᾳ τὸ ἐντὸς ἀγαθόν, τοῦτʼ ἔστιν ἡ πρὸς θεὸν\n ὁμοίωσις."
    },
    "3.27": {
      "book": "3",
      "section": "27",
      "text": "οὔτε τοίνυν ἡδονῆς οὔσης τέλους ἡ ὄν-\nτως σώζεται δικαιοσύνη, οὔτε τῶν ἃ κατὰ φύσιν\nσυμπληρούντων τὴν εὐδαιμονίαν, ἢ ἐκκειμένων γε\nπάντων. ἐν πολλοῖς γὰρ τὰ τῆς ἀλόγου κινήματα \nφύσεως καὶ αἰ χρεῖαἱ ἀδικίας κατάρχει. αὐτίκα τῆς\nζῳοφαγίας ἐδεήθησαν, ἵνα τὴν φύσιν, ὡς φασίν,\nδιαφυλάξωσιν ἀλύπητον καὶ ἀνενδεᾶ ὧν ὀρέγεται.\nτοῦ δʼ ὁμοιοῦσθαι θεῷ ὄντος τέλους ὡς ἔνι μάλιστα,\nσώζεταιτὸ ἀβλαβὲς ἐν ἅποσιν. ὅνπερ τοίνυν τρόπον ὁ \nπάθεσιν ἀγόμενος πρὸς μόνα τέκνα καὶ γυναῖκα ἀβλα-\nβής, τῶν δὲ ἄλλων καταφρονητικὸς καὶ πλεονέκτης,\nὡς ἂν τοῦ ἀλόγου κρατοῦντος ἐν αὐτῷ, πρὸς τὰ\nθνητὰ ἐγείρεται καὶ ταῦτα ἐκπλήττεται ὁ δὲ λόγῳ\nἀγόμενος καὶ πρὸς πολίτην τηρεῖ τὸ ἀβλαβὲς καὶ \nἔτι μᾶλλον πρὸς ξένους καὶ πρὸς πάντας ἀνθρώπους,\nὁ τὴν ἀλογίαν ἔχων ὑπήκοον, καὶ αὐτὸς παρʼ ἐκεί-\nνους λογικώτερος, διὰ ταῦτα δὲ καὶ θειότερος· οὕ-\nτως ὁ μὴ μόνον στήσας τὸ ἀβλαβὲς ἐν ἀνθρώποις,\nπαρατείνας δὲ καὶ εἰς τὰ ἄλλα ζῷα μᾶλλον ὅμοιος \nθεῷ, καὶ εἰ ἄχρι φυτῶν δυνατόν, ἔτι μᾶλλον σώζει\nτὴν εἰκόνα. εἰ δὲ μή, ἀλλʼ ἐντεῦθέν γε τὸ τῆς φύ-\n\n\nσεως ἡμῶν ἐλάττωμα, ἐντεῦθεν τὸ θρηνούμενον\nπρὸς τῶν παλαιῶν, ὡς τοίων ἔκ τʼ ἐρίδων ἔκ τε νεικέων γενόμεσθα,\nὅτι τὸ θεῖον ἀκήρατον καὶ ἐν πᾶσιν ἀβλαβὲς σώζειν\n οὐ δυνάμεθα· οὐ γὰρ ἐν πᾶσιν ἦμεν ἀπροσδεεῖς·\nαἰτία δὲ ἡ γένεσις καὶ τὸ ἐν τῇ πενίᾳ ἡμὰς γενέσθαι,\nτοῦ πόρου ἀπορρυέντος. ἡ δὲ πενία ἐξ ἀλλοτρίων\nτὴν σωτηρίαν καὶ τὸν κόσμον, διʼ οὗ τὸ εἶναι\nἐλάμβανεν, ἐκτᾶτο. ὅστις οὖν πλειόνων δεῖται τῶν\n ἔξωθεν, ἐπὶ πλέον τῇ πενίᾳ προσήλωται· καὶ ὅσῳ\nπλεόνων ἐνδεής, τοσούτῳ θεοῦ μὲν ἄμοιρος, πενίᾳ\nδὲ σύνοικος. τὸ γὰρ θεῷ ὅμοιον τῇ ὁμοιώσει εὐθύς\nπλοῦτον ἔχει τὸν ἀληθινόν. πλουτῶν δὲ οὐδεὶς καὶ\nχρῄζων μηδενὸς ἀδικεῖ ἕως γὰρ ἀδικεῖ, κἂν πάντα\n ἔχῃ χρήματα κἂν πάντα τῆς γῆς πλέθρα, πένης ἐστὶν\nπενίᾳὑπάρχων σύνοικος. διὰ ταῦτα δὴ καὶ ἄδικος καὶ\nἄθεος καὶ ἀσεβὴς καὶ πάσῃ κακίᾳ ἔνοχος, ἧς τὴν ὑπά-\nστασινἡ πρὸς τήν ὕλην τῆς ψυχῆς πτῶσις κατὰ στέρη-\nσιν τοῦ ἀγαθοῦ παρήγαγεν. λῆρος οὖν πάντα, ἕως τις\n τῆς ἀρχῆς ἀπέσφαλται, καὶ ἐνδεὴς πάντων, ἕως οὐ\nπρὸς τὸν πόρον οὐ βλέπει, εἴκει τε τῷ θνητῷ τῆς\nφύσεως αὐτοῦ, ἕως τὸν ὄντως ἑαυτὸν οὐκ ἐγνώρισεν.\nδεινὴ δὲ ἡ ἀδικία πείθειν ἑαυτὴν καὶ δεκάζειν τοὺς\nὑπʼ αὐτῆς συνεχομένους, διότι σύν ἡδονῇ προσομιλεῖ\n τοῖς τροφίμοις. ὥσπερ δὲ ἐν βίων αἱρέσεσιν ἀκρι-\nβέστερος κριτὴς ὁ πεῖραν ἀμφοῖν εἰληφὼς τοῦ θατέ-\nρου πειραθέντος μόνου, οὅτως ἐν αἱρέσεσι καὶ φυ-\nγαῖς καθηκόντων ἀσφαλέστερος κριτὴς ὁ ἐκ τοῦ\nἐπαναβεβηκότος κρίνων καὶ τὸ ἧττον τοῦ κάτωθεν\n κρίνοντος τὰ προκείμενα. ὥστε ὁ κατὰ νοῦν ζῶν\nτοῦ κατὰ τὴν ἀλογίαν ἀκριβέστερος ὁριστὴς ὧν τε\nαἱρετέον καὶ ὧν μή· διῆλθεν γὰρ καὶ διʼ ἀλογίας,\n\n\nἅτε ἐξ ἀρχῆς ταύτῃ προσομιλήσας ὁ δὲ ἄπειρος ὢν\nτῶν κατὰ νοῦν πείθει τούς ὁμοίους, παῖς ἐν παισὶ\nφλυαρῶν. ἀλλʼ εἰ πάντες, φασί, τούτοις πεισθεῖεν\nτοῖς λόγοις, τί ἡμῖν ἔσται; ἠ δῆλον ὡς εὐδαιμονή-\nσομεν, ἀδικίας μὲν ἐξορισθείσης ἀπʼ ἀνθρώπων, \nδικαιοσύνης δὲ πολιτευομένης καὶ παρʼ ἡμῖν, καθά-\nπερ καὶ ἐν οὐρανῷ. νῦν δʼ ὅμοιον, ὡς εἰ αἱ\nΔαναΐδες ἠπόρουν τίνα βίον βιώσονται ἀπαλλαγεῖ-\nσσαι τῆς περὶ τὸν τετρημένον πίθον διὰ τοῦ κοσκί-\nνου λατρείας. τί γὰρ ἔσται ἀποροῦσιν, εἰ παυσαί- \nμεθα ἐπιφοροῦντες εἰς τὰ πάθη ἡμῶν καὶ τὰς ἐπι-\nθυμίας, ὧν τὸ πᾶν διαρρεῖ ἀπειρίᾳ τῶν καλῶν τὸν\nἐπὶ τοῖς ἀναγκαίοις καὶ ὑπὲρ τῶν ἀναγκαίων στερ-\nγόντων ἡμῶν βίον. τί τοίνυν πράξομεν, ἐρωτᾷς, ὦ\nἄνθρωπε; μιμησώμεθα τὸ χρυσοῦν γένος, μιμησώ- \nμεθα τοὺς ἐλευθερωθέντας. μεθʼ ὧν μὲν γὰρ Αἰδὼς\nκαὶ Νέμεσις ἥ τε Δίκη ὁμιλεῖ, ὅτι ἠρκοῦντο τῷ ἐκ\nγῆς καρπῷ· καρπὸν γάρ σφισιν\n\nἔφερεν ζείδωρος ἄρουρα\nαὐτομάτη πολλόν τε καὶ ἄφθονον. \n\nοἱ δέ γε ἐλευθερωθέντες ἃ πάλαι τοῖς δεσπόταις\nὑπηρετοῦντες ἐπόριζον, ταῦτα ἑαυτοῖς πορίζουσιν.\nοὐκ ἄλλως καὶ σύ τοίνυν ἀπαλλαγεὶς τῆς τοῦ σώ-\nματος δουλείας καὶ τῆς τοῖς πάθεσι τοῖς διὰ τὸ\nσῶμα λατρείας, ὡς ἐκεῖνα ἔτρεφες παντοίως τοῖς \nἔξωθεν, οὕτως αὐτὸν θρέψεις παντοίως τοῖς ἔνδο-\nθεν, δικαίως ἀπολαμβάνων τὰ ἴδια καὶ οὐκ ἔτι τὰ\nἀλλότρια βίᾳ ἀφαιρούμενος."
    },
    "4.1": {
      "book": "4",
      "section": "1",
      "text": "Πρὸς μὲν ἁπάσας σχεδὸν τὰς σκήψεις τῶν τῇ \nμὲν ἀληθείᾳ ἀκρασίας ἕνεκα καὶ ἀκολασίας τὴν\nσαρκοφαγίαν προσεμένων, ἀπολογίας δὲ αὐτοῖς ἀναι-\nσχύντους πεπορικότων τὰς ἐκ τῆς ἐνδείας, ἣν πλέον\n ἢ χρῆν τῇ φύσει προσάπτουσι, διὰ τῶν εἰρημένων,\nὦ Καστρίκιε, ἀπηντήσαμεν. λειπομένων δʼ ἔτι μερι-\nκῶν ζητήσεων, ὧν μάλιστα ἡ τοῦ συμφέροντος ἐπαγ-\nγελία ἐξαπατᾶ τούς ὑπὸ τῶν ἡδονῶν δεδεκασμένους,\nκαὶ μὴν καὶ τῆς μαρτυρίας τοῦ μηδὲν μήτε τῶν σο-\n φῶν μήτε τι ἔθνος παραιτήσασθαι τὴν βρῶσιν ἱκα-\nνῶς εἰς μέγεθος τῆς ἀδικίας τούς ἀκούοντας προα-\nγούσης ὑπʼ ἀπειρίας τῆς ἀληθινῆς ἱστορίας, τὸν\nἔλεγχον τούτων ποιεῖσθαι μέλλοντες, τὰς περὶ τοῦ\nσυμφέροντος καὶ τῶν ἄλλων ζητημάτων λύσεις ἐκ-\n βαλεῖν πειρασόμεθα."
    },
    "4.2": {
      "book": "4",
      "section": "2",
      "text": "ἀρξώμεθα δʼ ἀπὸ τῆς κατὰ \nἔθνη τινῶν ἀποχῆς, ὧν ἡγήσονται τοῦ λόγου οἱ\nἝλληνες, ὡς ἂν τῶν μαρτυρούντων ὄντες οἰκειό-\nτατοι. τῶν τοίνυν συντόμως τε ὁμοῦ καὶ ἀκριβῶς\nτὰ Ἑλληνικὰ συναγαγόντων ἐστὶν καὶ ὁ περιπατη-\n τικὸς Δικαίαρχος, ὃς τὸν ἀρχαῖον βίον τῆς Ἑλλά-\nδος ἀφηγούμενος, τούς παλαιοὺς καὶ ἐγγύς θεῶν\nφησὶ γεγονότας, βελτίστους τε ὄντας φύσει καὶ τὸν\nἄριστον ἐζηκότας βίον, ὡς χρυσοῦν γένος νομίζε-\nσθαι παραβαλλομένους πρὸς τοὺς νῦν, κιβδήλους καὶ\n φαυλοτάτης ὑπάρχοντας ὕλης, μηδὲν φονεύειν ἔμι-\nψυχον. ὃ δὴ καὶ τοὺς ποιητὰς παριστάντας χρυ-\nσοῦν μὲν ἐπονομάζειν γένος, ἐσθλὰ δὲ πάντα,\nλέγειν,\n\n\n\nτοῖσιν ἔην· καρπὸν δʼ ἔφερε ζείδωρος ἄρουρα\nαὐτομάτη πολλόν τε καὶ ἄφθονον· οἱ δʼ ἐθε-\nλημοὶ\nἥσυχοι ἔργʼ ἐνέμοντο σύν ἐσθλοῖσιν πολέεσσιν.\n\nἃ δὴ καὶ ἐξηγούμενος ὁ Δικαίαρχος τὸν ἐπὶ Κρόνου \nβίον τοιοῦτον εἶναι φησίν· εἰ δεῖ λαμβάνειν μὲν\nαὐτὸν ὡς γεγονότα καὶ μὴ μάτην ἐπιπεφημισμένον,\nτὸ δὲ λίαν μυθικὸν ἀφέντας, εἰς τὸ διὰ τοῦ λόγου\nφυσικὸν ἀνάγειν. αὐτόματα μὲν γὰρ πάντα ἐφύετο·\nεἰκότως. οὐ γὰρ αὐτοί γε κατεσκεύαζον οὐθὲν διὰ \nτὸ μήτε τὴν γεωργικὴν ἔχειν πω τέχνην μήθʼ ἑτέραν\nμηδεμίαν ἀπλῶς. τὸ δʼ αὐτὸ καὶ τοῦ σχολὴν ἄγειν\nαἴτιον ἐγίγνετο αὐτοῖς καὶ τοῦ διάγειν ἄνευ πόνων\nκαὶ μερίμνης, εἰ δὲ τῇ τῶν γλαφυρωτάτων ἰατρῶν\nἐπακολουθῆσαι δεῖ διανοίᾳ, καὶ τοῦ μὴ νοσεῖν. \nοὐθὲν γὰρ εἰς ὑγίειαν αὐτῶν μεῖζον παράγγελμα\nεὕροι τις ἂν ἢ τὸ μὴ ποιεῖν περιττώματα, ὧν διὰ\nπαυτὸς ἐκεῖνοι καθαρὰ τὰ σώματα ἐφύλαττον. οὔτε\nγὰρ τῆς φύσεως ἰσχυροτέραν τροφήν, ἀλλ᾿ ἧς ἡ φύσις\nἰσχυροτέρα, προσεφέροντο, οὔτε τὴν πλείω τῆς μετρίας \nδιὰ τὴν ἑτοιμότητα, ἀλλʼ ὡς τὰ πολλὰ τὴν ἐλάττω\nτῇς ἱκανῆς διὰ τὴν σπάνιν. ἀλλὰ μην οὐδὲ πόλεμοι\nαὐτοῖς ἦσαν οὐδὲ στάσεις πρὸς ἀλλήλους. ἆθλον\nγὰρ οὐθὲν ἀξιόλογον ἐν τῷ μέσῳ προκείμενον ὑπῆρ-\nχεν, ὑπὲρ ὅτου τις ἂν διαφορὰν τοσαύτην ἐνεστή- \nσατο. ὥστε τὸ κεφάλαιον εἶναι τοῦ βίου συνέβαινεν\nσχολήν, ῥᾳθυμίαν ἀπὸ τῶν ἀναγκαίων, ὑγίειαν,\nεἰρήνην, φιλίαν. τοῖς δὲ ὑστέροις ἐφιεμένοις μεγά-\nλων καὶ πολλοῖς περιπίπτουσι κακοῖς ποθεινὸς εἰκό-\nτως ἐκεῖνος ὁ βίος ἐγίγνετο. δηλοῖ δὲ τὸ λιτὸν τῶν \nπρώτων καὶ αὐτοσχέδιον τῆς τροφῆς τὸ μεθύστερον\nῥηθὲν ἅλις δρυός, τοῦ μεταβάλλοντος πρώτου, οἷα\n\n\nεἰκός, τοῦτο φθεγξαμένου. ὕστερον ὁ νομαδικὸς\nεἰσῆλθεν βίος, καθʼ ὅν περιττοτέραν ἤδη κτῆσιν\nπροσπεριεβάλοντο καὶ ζῴων ἥψαντο, κατανοήσαν-\nτες ὅτι τὰ μὲν ἀσινῆ ἐτύγχανεν ὄντα, τὰ δὲ κα-\n κοῦργα καὶ χαλεπά· καὶ οὕτω δὴ τὰ μὲν ἐτιθάσευ-\nσαν, τοῖς δὲ ἐπέθεντο, καὶ ἅμα ἐν τῷ αὐτῷ βίῳ\nσυνεισῆλθε πόλεμος. καὶ ταῦτα, φησίν, οὐχ ἡμεῖς,\nἀλλʼ οἱ τὰ παλαιὰ ἱστορίᾳ διεξελθόντες εἰρήκασιν.\nἤδη γὰρ ἀξιόλογα κτήματα ἦν ὑπάρχοντα, οἱ μὲν\n ἐπὶ τὸ παρελέσθαι φιλοτιμίαν ἐποιοῦντο, ἀθροιζό-\nμενοί τε καὶ παρακαλοῦντες ἀλλήλους, οἱ δʼ ἐπὶ\nτὸ διαφυλάξαι. προϊόντος δὲ κατὰ μικρὸν οὕτω τοῦ\nχρόνου, κατανοοῦντες ἀεὶ τῶν χρησίμων εἶναι δο-\nκούντων, εἰς τὸ τρίτον τε καὶ γεωργικὸν ἐνέπεσον εἶ-\n δος. ταυτὶ μὲν Δικαιάρχου τὰ παλαιὰ τῶν Ἑλλη-\nνικῶν διεξιόντος μακάριόν τε τὸν βίον ἀφηγουμέ-\nνου τῶν παλαιοτάτων, ὄν οὐχ ἧττον τῶν ἄλλων\nκαὶ ἡ ἀποχὴ τῶν ἐμψύχων συνεπλήρου. διʼ ὃ πό-\nλεμος οὐκ ἦν, ὡς ἂν ἀδικίας ἐξεληλαμένης· συνεισ-\n ῆλθεν δὲ ὕστερον καὶ πόλεμος καὶ εἰς ἀλλήλους\nπλεονεξία ἅμα τῇ τῶν ζῴων ἀδικίᾳ. ὃ καὶ θαυμα-\nστὸν τῶν τολμησάντων τὴν ἀποχὴν τῶν ζῴων ἀδι-\nκίας μητέρα εἰπεῖν, τῆς ἱστορίας καὶ τῆς πείρας ἅμα\nτῷ φόνῳ αὐτῶν τρυφήν τε καὶ πόλεμον καὶ ἀδικίαν\n συνεισελθεῖν μηνυούσης."
    },
    "4.3": {
      "book": "4",
      "section": "3",
      "text": "ὃ δὴ καὶ ὕστερον Λυ- \nκοῦργον τὸν Λακεδαιμόνιον συνιδόντα, καίπερ κε-\nκρατηκότος τοῦ γεύεσθαι ἐμψύχων, οὕτως τὴν πο-\nλιτείαν συντάξαι, ὡς ἥκιστα τῆς ἐκ τούτων τροφῆς\nδεῖσθαι. τὸν γὰρ κλῆρον ἑκάστων οὐκ ἐν ἀγέλαις\n βοῶν καὶ προβάτων αἰγῶν τε καὶ ἵππων ἡ χρημά-\nτων περιουσίᾳ ἀφορίσαι, ἀλλʼ ἐν γῆς κτήσει φερού-\nσης ἀποφορὰν ἀνδρὶ ἑβδομήκοντα κριθῶν μεδίμνους,\n\n\nγυναικὶ δὲ δώδεκα, καὶ τῶν ὑγρῶν καρπῶν ἀναλό-\nγως τὸ πλῆθος. ἀρκέσειν γὰρ ᾤετο τοσοῦτον τρο-\nφῆς πρὸς εὐεξίαν καὶ ὑγείαν ἱκανήν, ἄλλου μηδε-\nνὸς δεησομένοις. ὅθεν καὶ φασὶν ὡς ὕστερόν ποτε\nχρόνῳ τὴν χώραν διερχόμενος ἐξ ἀποδημίας ἄρτι \nτεθερισμένην ὁρῶν τὴν γῆν καὶ τὰς ἅλωνας παραλ-\nλήλους καὶ ὁμιαλεῖς, ἐμειδίασέν τε καὶ εἶπε πρὸς τούς\nπαρόντας, ὡς ἡ Λακωνικὴ φαίνεται πᾶσα πολλῶν\nἀδελφῶν εἶναι νεωστὶ νενεμημένων. τοιγὰρ οὖν\nἐξῆν αὐτῷ τρυφὴν ἐξελάσαντι τῆς Σπόρτης ἀκυρῶσαι \nπᾶν νόμισμα χρυσοῦν καὶ ἀργυροῦν, μόνῳ δὲ\nχρῆσθαι τῷ σιδηρῷ, καὶ τούτῳ ἀπὸ πολλοῦ σταθ-\nμοῦ καὶ ὄγκου δύναμιν ὀλίγην ἔχοντι· ὥστε δέκα\nμνῶν ἀμοιβὴν ἀποθήκης μεγάλης ἐν οἰκίᾳ δεῖσθαι\nκαὶ ζεύγους ἄγοντος. οὐ κυρωθέντος ἐξέπεσεν \nἀδικημάτων γένη πολλὰ τῆς Λακεδαίμονος. τίς\nγὰρ ἢ κλέπτειν ἔμελλεν ἢ δωροδοκεῖν ἢ ἀποστερεῖν\nἢ ἁρπάζειν ὃ μήτε κατακρύψαι δυνατὸν ἦν μήτε\nκεκτῆσθαι ζἢλωτόν, ἀλλὰ μηδὲ κατακόψαι λυσιτελές;\nἔμελλον δὲ καὶ τέχναι ἄχρηστοι ἐξελαθήσεσθαι σύν \nτούτοις, διάθεσιν τῶν ἔργων οὐκ ἐχόντων. τὸ γὰρ\nσιδηροῦν ἀγώγιμον οὐκ ἦν πρὸς τούς ἄλλους Ἕλλη-\nνας οὐδὲ εἶχε τιμὴν καταγελώμενον, ὥστε οὐδὲ\nπρίασθαί τι τῶν ξενικῶν καὶ ῥωπικῶν ὑπῆρχεν,\nοὐδὲ εἰσέπλει φόρτος ἐμπορικὸς εἰς τούς λιμένας, \nοὐδʼ ἐπέβαινε τῆς Λακωνικῆς οὐ σοφιστὴς λόγων,\nοὐ μάντις ἀγυρτικός, οὐχ ἑταιρῶν τροφεύς, οὐ χρυ-\nσῶν τις, οὐ χαλκῶν καλλωπισμάτων δημιουργός,\n24. οὐδενὸς ἀξίων. ῥῶπος γὰρ ὁ παντοδαπὸς ἢ καὶ ὁ λε-\nπτὸς φόρτος, ἀλλὰ καὶ μῖγμα χρώματος ἐξ οὑ καὶ ῥω-\nποπώλης ὁ ταῦτα πιπράσκων.\n\n\nἅτε δὴ νομίσμιατος οὐκ ὄντος. ἀλλʼ οὕτως ἀπερη-\nμωθεῖσα κατὰ μικρὸν ἡ τρυφὴ τῶν ζωπυρούντων\nκαὶ τρεφόντων αὐτὴ διʼ ἑαυτῆς ἐμαραίνετο· καὶ\nπλέον οὐδὲν ἦν τοῖς πολλὰ κεκτημένοις ὀδὸν οὐκ\n ἐχούσης εἰς μέσον τῆς εὐπορίας, ἀλλʼ ἐγκατῳκοδο-\nμμεημένης καὶ ἀργούσης. διʼ ὅ καὶ τὰ πρόχειρα τῶν\nσκευῶν καὶ ἀναγκαῖα ταῦτα, κλιντῆρες καὶ δίφροι\nκαὶ τράπεζαι, βέλτιστα παρʼ αὐτοῖς ἐδημιουργεῖτο,\nκαὶ κώθων, ὡς φησὶ Κριτίας, ὁ Λακωνικὸς εὐδο-\n κίμει μάλιστα πρὸς τὰς στρατείας. τὰ γὰρ ἀναγ-\nκαίως πινόμενα τῶν ὑδάτων καὶ δυσωποῦντα τὴν\nὄψιν ἀπεκρύπτετο τῇ χρόᾳ, καὶ τοῦ θολεροῦ προσ-\nκόπτοντος καὶ προσισχομένου τοῖς ἄμβωσι, καθα-\nρώτερον ἐπλησίαζε τῷ στόματι τὸ πινόμενον. αἴτιος\n δὲ καὶ τούτων ὁ νομοθέτης, ὡς φησὶν ὁ Πλούταρ-\nχος. ἀπηλλαγμένοι γὰρ οἱ δημιουργοὶ τῶν ἀχρή-\nστων ἐν τοῖς ἀναγκαίοις ἐπεδείκνυντο τὴν καλλιτε-\nχνίαν."
    },
    "4.4": {
      "book": "4",
      "section": "4",
      "text": "ἔτι δὲ μᾶλλον ἐπιθέσθαι τῇ τρυφῇ καὶ τὸν \nζῆλον ἀφελέσθαι τοῦ πλούτου διανοηθεὶς τὸ τρίτον\n πολίτευμα καὶ κάλλιστον ἐπῆγεν, τὴν τῶν συσσι-\nτίων κατασκευήν, ὥστε δειπνεῖν μετʼ ἀλλήλων συν-\nιόντας ἐπὶ κοινοῖς καὶ τεταγμένοις ὄψοις καὶ σιτίοις,\nοἴκοι δὲ μὴ διαιτᾶσθαι κατακλίναντας εἰς στρωμνὰς\nπολυτελεῖς καὶ τραπέζας, χερσὶν δημιουργῶν καὶ\n μαγείρων ὑπὸ σκότος, ὥσπερ ἀδηφάγα ζῷα, πιαι-\nνομένους καὶ διαφθείροντας ἅμα τοῖς ἤθεσι τὰ σώ-\nματα πρὸς πᾶσαν ἐπιθυμίαν ἀνειμένα καὶ πλησμο-\nνήν, μακρῶν μὲν ὕπνων, θερμῶν δὲ λουτρῶν,\nπολλῆς δὲ ἡσυχίας· καὶ τρόπον τινὰ νοσηλείας καθη-\n μερινῆς δεομένην. μέγα μὲν οὖν καὶ τοῦτο ἦν,\nμεῖζον δὲ τούτου τὸ τὸν πλοῦτον ἄζηλον, ὡς φησὶν\nΘεόφραστος, καὶ ἄπλουτον ἀπεργάσασθαι τῇ κοινό-\n\n\nτητι τῶν δείπνων καὶ τῇ περὶ τὴν δίαιταν εὐτελείᾳ.\nχρῆσις γὰρ οὐκ ἦν οὐδὲ ἀπόλαυσις οὐδὲ ὄψις ὅλως ἢ\nἐπίδειφις τῆς πολλῆς παρασκευῆς, ἐπὶ τὸ αὐτὸ δεῖπνον\nτῷ πένητι τοῦ πλουσίου βαδίζοντος· ὥστε τοῦτο δὴ τὸ.\nθρυλλούμενον ἐν μόνῃ τῇ Σπτάρτῃ βλέπεσθαι τυ- \nφλὸν ὄντα τὸν Πλοῦτον καὶ κείμενον ὥσπερ γρα-\nφὴν ἄψυχον καὶ ἀκίνητον. οὐδὲ γὰρ οἴκοι προ-\nδειπνήσαντας ἐξῆν βαδίζειν ἐπὶ τὰ συσσίτια πεπλη-\nρωμένους, ἀλλʼ ἐπιμελῶς οἱ λοιποὶ φυλάττοντες τὸν\nμὴ πίνοντα μηδὲ ἐσθίοντα μετʼ αὐτῶν ἐκάκιζον ὡς \nἀκρατῆ καὶ πρὸς τὴν κοινὴν μαλθακιζόμενον δίαι-\nταν. διʼ ὃ καὶ φιδίτια προσηγόρευον ταῦτα, εἴτε\nὡς φιλίας καὶ φιλοφροσύνης ὑπάρχοντα σἴτια, ἀντὶ\nτοῦ λάβδα τὸ δέλτα λαμβάνοντες, εἴτε ὡς πρὸς εὐ-\nτέλειαν καὶ φειδὼ συνεθιζόντων. συνήρχοντο δὲ \nἀνὰ πεντεκαίδεκα καὶ βραχεῖ τούτων ἐλάττους ἢ,\nπλείους. ἔφερε δὲ ἕκαστος κατὰ μῆνα τῶν συσσί-\nτων ἀλφίτων μέδιμνον, οἴνου χόας ὀκτώ, τυροῦ\nπέντε μνᾶς, σύκων ἡμίμνεα πέντε· πρὸς δὲ τούτοις,\n εἰς ὀψωνίαν μικρόν τι κομιδῇ νομίσματος."
    },
    "4.5": {
      "book": "4",
      "section": "5",
      "text": "εἰκότως \nἄρα οὕτω λιτῶς καὶ σωφρόνως δειπνούντων καὶ οἱ\nπαῖδες ἐφοίτων εἰς τὰ συσσίτια ὥσπερ εἰς διδασκα-\nλεῖα σωφροσύνης ἀγόμενοι, καὶ λόγων ἠκροῶντο\nπολιτικῶν καὶ παιδευτὰς ἐλευθερίας ἑώρων, αὐτοί\nτε παίζειν εἰθίζοντο καὶ σκώπτειν ἄνευ βωμολοχίας \nκαὶ σκωπτόμενοι μὴ δυσχεραίνειν. σφόδρα γὰρ ἐδό-\nκει καὶ τοῦτο Λακωνικὸν εἶναι, σκώμματος ἀνασχέ-\nσθαι· μὴ φέροντα δὲ ἐξῆν παραιτεῖσθαι, καὶ ὁ\nσκώπτων ἐπέπαυτο. τοιαύτη μὲν ἡ τῶν Λακεδαι-\n25. σκώύμματος, κολακείας, γελωτοποιίας· εἴρηται δὲ ἀπὸ\nτοῦ λοχεῖν ἐν τοῖς βωμοῖς πρὸς τό τι ἀπὸ τῶν θυμάτων\nλαβεῖν.\n\n\nμιονίων περὶ τὴν δίαιταν λιτότης, καίπερ εἰς πλῆ-\nθος νενομοθετημένη. διʼ ὃ καὶ ἀνδρικώτεροι καὶ\nσωφρονέστεροι καὶ τοῦ ὀρθοῦ μᾶλλον φροντίζοντες\nοἱ ἐκ ταύτης τῆς πολιτείας ἀναβαίνοντες παραδέ-\n δονται τῶν ἐκ τῶν ἄλλων, διεφθαρμένων καὶ ταῖς\nψυχαῖς καὶ τοῖς σώμασιν· καὶ δῆλον ὡς τοιαύτῃ πο-\nλιτείᾳ οἰκεῖον τὸ τῆς ἀποχῆς τῆς παντελοῦς, ταῖς\nδὲ διεφθαρμέναις τὸ τῆς βρώσεως. μεταβάντι δὲ εἰς τὰ ἄλλα ἔθνη, ὅσα εὐνομίας\n τε καὶ ἡμερότητος τῆς τε πρὸς τὸ θεῖον εὐσεβείας\nἐπεστράφη, φανερὸν ἔσται ὡς πρός τε τὴν σωτη-\nρίαν τῶν πόλεων καὶ τὸ συμφέρον αὐταῖς εἰ καὶ μὴ\nἐπὶ πάντας, ἀλλὰ γοῦν εἴς τινας τὸ τῆς ἀποχῆς προσ-\nετέτακτο· οἱ δὲ ὑπὲρ τῆς πόλεως θύοντες τοῖς θεοῖς\n καὶ θεραπεύοντες ἀπεμειλίττοντο τὰς τῶν πολλῶν\nἁμαρτίας. ὅπερ γὰρ ἐν τοῖς μυστηρίοις ὁ ἀφʼ ἑστίας\nλεγόμενος παῖς ἀντὶ πάντων τῶν μυουμένων ἀπο-\nμειλίσσεται τὸ θεῖον, ἀκριβῶς δρῶν τὰ προστεταγ-\nμένα, τοῦτο κατὰ τὰ ἔθνη καὶ τὰς πόλεις οἱ ἱερεῖς\n δύνανται ἀντὶ πάντων θύοντες καὶ τὸ θεῖον προσ-\nαγόμενοι διὰ τῆς εὐσεβείας εἰς τὴν σφῶν κηδεμο-\nνίαν. τοῖς τοίνυν ἱερεῦσι τοῖς μὲν τῶν ζῴων πάν-\nτων, τοῖς δέ τινων πάντως προστέτακται ἀπέχεσθαι\nτῆς βορὰς, ἄν τε Ἑλληνικὸν ἔθος σκοπῇς ἄν τε βάρ-\n βαρον, καὶ μέντοι παρʼ ἄλλοις ἄλλως· ὥστ· τοὺς\nπανταχοῦ παραληφθέντας φαίνεσθαι πάντων ἀπε-\nχομένους, εἴ τις τούς πάντας ὡς ἕνα ὑπολάβοι. εἰ\nτοίνυν οἱ τῆς σωτηρίας τῶν πόλεων προεστῶτες καὶ\nτὴν εὐσέβειαν αὐτῶν τὴν πρὸς τούς θεούς πεπι-\n στευμέννοι τῶν ζῴων ἀπέχονται, πῶς ἄν τις τολμή-\nσειεν ὡς ἀσύμφορον ταῖς πόλεσι τὴν ἀποχὴν αἰτι-\nᾶσθαι;"
    },
    "4.6": {
      "book": "4",
      "section": "6",
      "text": "τὰ γοῦν κατὰ τοὺς Αἰγυπτίους ἱερέας Χαι- \n\n\nρήμων ὁ στωικὸς ἀφηγούμενος, οὓς καὶ φιλοσόφους\nὑπειλῆφθαί φησι παρʼ Αἰγυπτίοις, ἐξηγεῖται ὡς τό-\nπον μὲν ἐξελέξαντο ἐμφιλοσοφῆσαι τὰ ἱερά. πρός\nτε γὰρ τὴν ὅλην ὄρεξιν τῆς θεωρίας συγγενὲς ἦν\nπαρὰ τοῖς ἐκείνων ἀφιδρύμασι διαιτᾶσθαι, παρεῖχέν \nτε αὐτοῖς ἀσφάλειαν μὲν ἐκ τοῦ θείου σεβασμοῦ\nκαθάπερ τινὰ ἱερὰ ζῷα πάντων τιμώντων τούς φι-\nλοσόφους, ἠρεμαίοις δὲ εἶναι, ἅτε τῆς ἐπιμιξίας\nκατὰ τὰς πανηγύρεις καὶ τὰς ἑορτὰς συντελουμένης\nμόνον, τὸ δὲ λοιπὸν σχεδὸν ἀβάτων ὄντων τοῖς \nἄλλοις τῶν ἱερῶν· ἁγνεύσαντας γὰρ ἔδει προσιέναι\nκαὶ πολλῶν ἀποσχομένους. καὶ τοῦτο ὥσπερ κοινὸς\nτῶν κατʼ Αἴγυπτον ἱερῶν θεσμός ἐστιν. ἀπειπά-\nμενοι δὲ πᾶσαν τὴν ἄλλην ἐργασίαν καὶ πόνους ἀν-\nθρωπίνους, ἀπέδοσαν ὅλον τὸν βίον τῇ τῶν θείων \nθεωρίᾳ καὶ θεάσει, διὰ μὲν ταύτης τό τε τίμιον καὶ\nἀσφαλὲς καὶ εὐσεβὲς ποριζόμενοι, διὰ δὲ τῆς θεωρίας\nτὴν ἐπιστήμην, διʼ ἀμφοῖν δὲ ἄσκησιν ἠθῶν κεκρυμ-\nμένην τινὰ καὶ ἀρχαιοπρεπῆ. τὸ γὰρ ἀεὶ συνεῖναι\nτῇ θείᾳ γνώσει καὶ ἐπιπνοίᾳ πάσης μὲν ἔξω τίθη- \nσιν πλεονεξίας, καταστέλλει δὲ τὰ πάθη, διεγείρει\nδὲ πρὸς σύνεσιν τὸν βίον. λιτότητα δὲ ἐπετήδευ-\nσαν καὶ καταστολὴν ἐγκράτειάν τε καὶ καρτερίαν τό\nτε ἐν παντὶ δίκαιον καὶ ἀπλεονέκτητον. σεμινοὺς δὲ\nαὐτούς παρεῖχεν καὶ τὸ δυσεπίμικτον, οἵ γε παρὰ \nμὲν αὐτὸν τῶν λεγομένων ἁγνειῶν τὸν καιρὸν οὐδὲ\nτοῖς συγγενεστάτοις καὶ ὁμοφύλοις ἐπεμίγνυντο σχε-\nδὸν οὐδὲ ἄλλων τῳ θεωρούμενοι, ὅτι μὴ πρὸς τὰς\nἀναγκαίας συναγνεύουσι χρείας, ἢ ἁγνευτήρια τοῖς\nμὴ καθαρεύουσιν ἄδυτα καὶ πρὸς ἱερουργίας ἅγια \nκατανεμόμενοι. τὸν δὲ ἄλλον χρόνον ἁπλούστερον\nμὲν τοῖς ὁμοίοις ἐπεμίγνυντο, τῶν δὲ ἐξωτικῶν τῆς\n\n\nθρησκείας οὐδενὶ συνεβίουν· ἐφαίνοντο δὲ ἀεὶ θεῶν\nἢ ἀγαλμάτων ἐγγύς, ἤτοι φέροντες ἢ προηγούμενοι\nκαὶ τάσσοντες μετὰ κόσμου τε καὶ σεμνότητος· ὧν\nἕκαστον οὐ τῦφος ἦν, ἀλλά τινος ἔνδειξις φυσικοῦ\n λόγου. τὸ δὲ σεμνὸν κἀκ τοῦ καταστήματος ἑωρᾶτο.\nπορεία τε γὰρ ἦν εὔτακτος καὶ βλέμμα καθεστηκὸς\nἐπετηδεύετο, ὡς ὅτε βουληθεῖεν μὴ σκαρδαμύττειν·\nγέλως δὲ σπάνιος· εἰ δέ που γένοιτο, μέχρι μειδιά-\nσεως· ἀεὶ δὲ ἐντὸς τοῦ σχήματος αἱ χεῖρες. καὶ\n σύμβολόν γε ἦν ἑκάστῳ τῆς τάξεως ἐμφαντικόν, ἣν\nἔλαχεν ἐν τοῖς ἱεροῖς· πλείους γὰρ ἦσαν αἱ τάξεις.\nδίαιτα δὲ λιτὴ καὶ ἀφελής· οἴνου γὰρ οἱ μὲν οὐδʼ\nὅλως, οἱ δὲ ὀλίγιστα ἐγεύοντο, νεύρων αἰτιώμενοι\nβλάβας καὶ πλήρωσιν κεφαλῆς ἐμπόδιον εἰς εὕρεσιν,\n ἀφροδισίων τε ἔφασαν αὐτὸν ὀρέξεις ἐπιφέρειν.\nταύτῃ δὲ καὶ τῶν ἄλλων εὐλαβῶς εἶχον, ἄρτοις μὲν\nοὐδὲ ὅλως ἐν ταῖς ἁγνείαις χρώμενοι· εἰ δέ ποτε\nμὴ ἁγνεύοιεν, σὺν ὑσσώπῳ κόπτοντες ἤσθιον· τὸ\nπολὺ γὰρ αὐτοῦ τῆς δυνάμεως καθαιρεῖν ἔφασαν\n τὸν ὕσσωπον. ἐλαίου δʼ ἀπείχοντο μὲν ὡς τὸ πολύ,\nοἱ πλεῖστοι δὲ καὶ παντελῶς· εἰ δέ που μετὰ λαχά-\nνων χρήσαιντο, παντελῶς ὀλίγῳ καὶ ὅσον παρηγο-\nρῆσαι τὴν αἴσθησιν."
    },
    "4.7": {
      "book": "4",
      "section": "7",
      "text": "τῶν μὲν οὖν ἐκτὸς Αἰγύπτου \nγινομένων βρωμάτων τε καὶ ποτῶν οὐ θέμις ἦν\n ἅπτεσθαι. πολύς τις οὕτως τρυφῆς ἀπεκέκλειστο\nπόρος. τῶν δὲ κατʼ αὐτὴν τὴν Αἴγυπτον ἰχθύων\nτε ἀπείχοντο πάντων καὶ τετραπόδων ὅσα μώνυχα\nἢ πολυσχιδῆ ἢ μὴ κερασφόρα· πτηνῶν δὲ ὅσα σαρ-\nκοφάγα· πολλοὶ δὲ καὶ καθάπαξ τῶν ἐμψύχων· καὶ\n ἔν γε ταῖς ἁγνείαις ἅπαντες, ὁπότε μηδʼ ᾠὸν προσ-\nίεντο. καὶ μέντοι καὶ τῶν ἄλλων οὐκ ἀσυκοφάν-\nτητον ἐποιοῦντο παραίτησιν, οἷον τῶν βοῶν τὰς\n\n\nθηλείας παρῃτοῦντο, τῶν δʼ ἀρρένων ὅσα δίδυμα\nκατάσπιλα ἢ ἑτερόχροα ἢ παραλλάσσοντα τῇ μορφῇ\nδεδαμασμένα, ὡς ἤδη καθωσιωμένα τοῖς πόνοις\nκαὶ τιμωμένοις ἐμφερῆ, ἢ καθʼ ὅντινʼ οὖν οἷον\nἀπεικασμὸν ἐξείη ἢ ἑτερόφθαλμα ἢ πρὸς ἀνθρωπείαν \nἐμφέρειαν νεύοντα. μυρίαι δʼ ἄλλαι παρατηρήσεις\nτῆς περὶ αὐτὰ τέχνης τῶν καλουμένων μοσχοσφρα-\nγιστῶν ἄχρι συντάξεων προάγουσαι βιβλιακῶν. πε-\nριεργότερον δʼ ἔτι περὶ τὰ πτηνά, οἷον τρυγόνα μὴ\nἐσθίειν· ἱέραξ γάρ, ἔφασαν, πολλαχῇ τὸ ζῷον συλ- \nλαβὼν ἀφίησιν, μισθὸν ἀποδιδοὺς μίξεως σωτηρίαν.\nὡς οὖν μὴ λάθοιεν τοιούτῳ περιπεσόντες, ἅπαν αὐ-\nτῶν περιίσταντο τὸ γένος. κοιναὶ μὲν δὴ θρησκεῖαέ\nτινες αὗται, κατὰ γένη δὲ τῶν ἱερέων διάφοροι, καὶ\nοἰκεῖαι καθʼ ἕκαστον θεόν· αἱ δὲ ἁγνεῖαι πάντων \nἐκαθάρευον. ὁ δὲ χρόνος οὗτος, ὁπότε συντελεῖν\nτι τῶν περὶ τὴν ἱερὰν μέλλοιεν θρησκείαν, προ-\nλαμβάνων ἡμερῶν ἀριθμόν, οἱ μὲν δυεῖν καὶ τετ-\nταράκοντα, οἱ δὲ τούτων πλείους, οἱ δὲ ἐλάσσους,\nοὐδέποτε μέντοι τῶν ἑπτὰ λειπομένας, παντὸς μὲν \nἐμψύχου ἀπείχοντο, παντὸς δὲ λαχάνου τε καὶ\nὀσπρίου, πρὸ δὲ πάντων ὁμιλίας γυναικείας· ἄρ-\nρενος μὲν γὰρ οὐδὲ τὸν ἄλλον χρόνον μετεῖχον.\nτρὶς δὲ τῆς ἡμέρας ἀπελούοντο ψυχρῷ, ἀπό τε κοί-\nτης καὶ πρὸ ἀρίστου καὶ πρὸς ὕπνον. εἰ δέ ποτε \nσυμβαίη καὶ ὀνειρώττειν, παραχρῆμα ἀπεκάθαιρον\nλουτρῷ τὸ σῶμα. ψυχρῷ μὲν οὖν καὶ κατὰ τὸν\nἄλλον ἐχρῶντο βίον, οὐ μὴν οὑτωσὶ πλεονάζοντι.\nκοίτη δὲ αὐτοῖς ἐκ τῶν σπαδίκων τοῦ φοίνικος, ἃς\nκαλοῦσι βάις, ἐπέπλεκτο· ξύλινον δὲ ἡμικυλίνδριον \nεὖ λελεασμένον ὑπόθημα τῆς κεφαλῆς· ἤσκουν δὲ\nδίψαν καὶ πεῖναν καὶ ὀλιγοσιτίαν παρὰ πάντα τὸν\n\n\nβίον."
    },
    "4.8": {
      "book": "4",
      "section": "8",
      "text": "μαρτυρία δʼ αὐτῶν τῆς ἐγκρατείας, ὅτι \nπεριάπτοις μήτʼ ἐπῳδαῖς χρώμενοι διῆγον ἄνοσοι καὶ\nπρὸς μετρίαν ἰσχὺν εὔτονοι. πολλὰ γοῦν κατὰ τὰς\nἱερουργίας ἀνεδέχοντο βάρη καὶ ὑπηρετήματα τῆς\n κοινῆς ἰσχύος μείζω. διῄρουν δὲ νύκτα μὲν εἰς ἐπι-\nτήρησιν οὐρανίων, ἐνίοτε δὲ καὶ ἁγιστείαν, ἡμέραν\nδὲ εἰς θεραπείαν τῶν θεῶν, καθʼ ἣν τρὶς ἢ τετρά-\nκις, κατὰ τὴν ἕω καὶ τὴν ἑσπέραν μεσουρανοῦντά\nτε τὸν ἥλιον καὶ πρὸς δύσιν καταφερόμενον, τού-\n τους ὑμνοῦντες· τὸν δὲ ἄλλον χρόνον πρὸς θεωρή-\nμασιν ἦσαν ἀριθμητικοῖς τε καὶ γεωμετρικοῖς, ἐκ-\nπονοῦντες ἀεί τι καὶ προσεξευρίσκοντες, συνόλως\nτε περὶ τὴν ἐμπειρίαν καταγιγνόμενοι. τὸ δʼ αὐτὸ\nκαὶ ἐν ταῖς χειμερίοις ἐπετήδευον νυξί, φιλολογίᾳ\n προσαγρυπνοῦντες, ἅτε μήτε πορισμοῦ ποιούμενοι\nφροντίδα δεσπότου τε κακοῦ τῆς πολυτελείας ἐλευ-\nθεριάζοντες. ὁ μὲν δὴ πόνος ὁ ἄτρυτός τε καὶ διη-\nνεκὴς καρτερίαν ἀπομαρτυρεῖ τοῖς ἀνδράσι, τὸ δὲ\nἀνεπιθύμητον ἐγκράτειαν· οἵ γε ἐν τοῖς ἀσεβεστάτοις\n ἐτίθεντο πλεῖν ἀπʼ Αἰγύπτου, διευλαβούμενοι ξενι-\nκὰς τρυφὰς καὶ ἐπιτηδεύματα· μόνοις γὰρ ὅσιον\nἐδόκει τοῖς κατὰ τὰς βασιλικὰς χρείας ἀπηναγκα-\nσμένοις. πολύς δὲ καὶ τούτοις ἦν λόγος ἐμμεῖναι\nτοῖς πατρίοις· μικρὰ δʼ εἰ καταγνωσθεῖεν παραβαί-\n νοντες, ἀπηλαύνοντο. καὶ τὸ μὲν κατʼ ἀλήθειαν\nφιλοσοφοῦν ἔν τε τοῖς προφήταις ἦν καὶ ἱεροστο-\nλισταῖς καὶ ἱερογραμματεῦσιν, ἔτι δὲ ὡρολόγοις. τὸ\nδὲ λοιπὸν τῶν ἱερέων τε καὶ παστοφόρων καὶ νεω-\nκόρων πλῆθος καὶ ὑπουργῶν τοῖς θεοῖς καθαρεύει\n μὲν ὁμοίως, οὔτι γε μὴν μετʼ ἀκριβείας καὶ ἐγκρα-\nτείας τοσῆσδε. τοιαῦτα μὲν τὰ κατʼ Αἰγυπτίους ὑπʼ ἀνδρὸς\n\n\nφιλαλήθους τε καὶ ἀκριβοῦς ἔν τε τοῖς στωικοῖς\nπραγματικώτατα φιλοσοφήσαντος μεμαρτυρημένα:"
    },
    "4.9": {
      "book": "4",
      "section": "9",
      "text": "ἀπὸ δὲ ταύτης ὁρμώμενοι τῆς ἀσκήσεως καὶ τῆς\nπρὸς τὸ θεῖον οἰκειώσεως ἔγνωσαν ὡς οὐ διʼ ἀν-\nθρώπου μόνου τὸ θεῖον διῆλθεν, οὔτε ψυχὴ ἐν μό- \nνῳ ἀνθρώπῳ ἐπὶ γῆς κατεσκήνωσεν, ἀλλὰ σχεδὸν\nἡ αὐτὴ διὰ πάντων διῆλθεν τῶν ζῴων. διʼ ὃ εἰς\nτὴν θεοποιίαν παρέλαβον πᾶν ζῷον καὶ ὁμοίως\nπου ἀνέμιξαν θηρία καὶ ἀνθρώπους καὶ πάλιν ὀρ-\nνέων σώματα καὶ ἀνθρώπων· εἴκασται γὰρ παρʼ \nαὐτοῖς τις μέχρι τραχήλου ἀνθρωποειδής, τὸ δὲ\nπρόσωπον ὀρνέου ἢ λέοντος ἢ ἄλλου τινὸς ζῴου\nκεκτημένος· καὶ πάλιν αὖ κεφαλὴ ἀνθρώπειος καὶ\nἄλλων τινῶν ζῴων μέρη, πῇ μὲν ὑποκείμενα, πῇ\nδὲ ἐπικείμενα. διʼ ὧν δηλοῦσιν ὅτι κατὰ γνώμην \nθεῶν καὶ ταῦτα ἀλλήλοις κοινωνεῖ, καὶ σύντροφα\nἡμῖν καὶ τιθασά ἐστιν τῶν θηρίων τὰ ἄγρια οὐκ\nἄνευ τινὸς θείας βουλήσεως. ὅθεν καὶ ὁ λέων ὡς\nθεὸς θρησκεύεται, καὶ μέρος τι τῆς Αἰγύπτου, ὃ\nκαλοῦσι νομόν, ἐπώνυμον ἔχει Λεοντοπολίτην, ἄλλο \nδὲ Βουσιρίτην, ἄλλο Λυκοπολίτην. τὴν γὰρ ἐπὶ\nπάντα δύναμιν τοῦ θεοῦ διὰ τῶν συννόμων ζῴων\nὧν ἕκαστος τῶν θεῶν παρέσχεν ἐθρήσκευσαν. ὕδωρ\nδὲ καὶ πῦρ σέβονται μάλιστα τῶν στοιχείων, ὡς\nταῦτα αἰτιώτατα τῆς σωτηρίας ἡμῶν, καὶ ταῦτα δει- \nκνύντες ἐν τοῖς ἱεροῖς, ὥς που ἔτι καὶ νῦν ἐν τῇ\nἀνοίξει τοῦ ἁγίου Σαράπιδος ἡ θεραπεία διὰ πυρὸς\nκαὶ ὕδατος γίνεται, λείβοντος τοῦ ὑμνῳδοῦ τὸ ὕδωρ\nκαὶ τὸ πῦρ φαίνοντος, ὁπηνίκα ἑστὼς ἐπὶ τοῦ οὐδοῦ\nτῇ πατρίῳ τῶν Αἰγυπτίων φωνῇ ἐγείρει τὸν θεόν. \nταῦτʼ οὖν σέβονται τὰ μέτοχα καὶ μάλιστα πλέον\nτούτων ἐσέφθησαν τὰ ὡς ἐπὶ πλέον τῶν ἱερῶν μετ-\n\n\nέχοντα· μετὰ ταῦτα δὲ πάντα τὰ ζῷα, ἐπεὶ καὶ\nἄνθρωπον σέβονται κατὰ Ἄναβιν κώμην, ἐν ᾗ καὶ\nτούτῳ θύεται καὶ ἐπὶ τῶν βωμῶν τὰ ἱερεῖα κάεται.\nὁ δὲ μετʼ ὀλίγον φάγοι ἂν τὰ ἴδια αὐτῷ ὡς ἀνθρώ-\n πῳ παρεσκευασμένα. ὡς οὖν ἀνθρώπου· ἀφεκτέον,\nοὕτω καὶ τῶν ἄλλων. ἔτι δʼ ἐκ περιττῆς σοφίας\nκαὶ τῆς περὶ τὸ θεῖον συντροφίας κατέλαβόν τισι\nτῶν θεῶν προσφιλῆ τῶν ζῴων τινὰ μᾶλλον ἀνθρώ-\nπων, ὡς Ἡλίῳ ἱέρακα, σύμπασαν μὲν τὴν φύσιν ἐξ\n αἵματος ἔχοντα καὶ πνεύματος, οἰκτείροντα δὲ καὶ\nἄνθρωπον καὶ κωκύοντα ἐπὶ νεκρῷ κειμένῳ γῆν τε\nἐπαμώμενον εἰς τοὺς ὀφθαλμούς, ἐν οἷς τὸ ἡλιακὸν\nκατοικεῖν πεπιστεύκασι φῶς, καὶ ζῆν μὲν ἐπὶ πλείονα\nἔτη κατειληφότες, μετὰ δὲ τὸν βίον ἰσχὺν ἔχειν μαν-\n τικὴν καὶ εἶναι λογικώτατον ἀπολυθέντα τοῦ σώ-\nματος καὶ προγνωστικώτατον, τελεῖν τε ἀγάλματα\nκαὶ ναοὺς κινεῖν. κάνθαρον δὲ ἀμαθὴς μὲν βδε-\nλυχθείη ἂν ἀγνώμων ὑπάρχων τῶν θείων, Αἰγύ-\nπτιοι δὲ ἐσέφθησαν ὡς εἰκόνα ἡλίου ἔμψυχον. κάν-\n θαρος γὰρ πᾶς ἄρρην καὶ ἀφιεὶς τὸν θορὸν ἐν τέλ-\nματι καὶ ποιήσας σφαιροειδῆ τοῖς ὀπισθίοις ἀντανα-\nφέρει ποσὶν ὡς ἥλιος οὐρανόν, καὶ περίοδον ἡμερῶν\nἐκδέχεται σεληνιακήν. οὕτως δὲ καὶ περὶ κριοῦ τι\nφιλοσοφοῦσι καὶ ἄλλο τι περὶ κροκοδείλου, περί τε\n γυπὸς καὶ ἴβεως καὶ ὅλως καθʼ ἕκαστον τῶν ζῴων,\nὡς ἐκ φρονήσεως καὶ τῆς ἄγαν θεοσοφίας ἐπὶ τὸ\nσέβας ἐλθεῖν καὶ τῶν ζῴων. ἀμαθὴς δὲ ἄνθρωπος\nοὐδὲ αὐτὸ τοῦτο ὑπώπτευσεν, ὅπως οὐ τῇ κοινῇ\nφορᾷ καὶ μηδὲν γινωσκούσῃ παρηνέχθησαν δηλον-\n ότι καὶ αὐτοὶ διʼ ἀμαθίας ὁδεύσαντες, ὑπερβάντες\nδὲ τὴν τῶν πολλῶν ἄγνοιαν, ᾗ πρώτῃ πᾶς ἐντυγ-\nχάνει, τὰ τοῖς πολλοῖς οὐδενὸς ἄξια αὐτοὶ εἰς σέβας\n\n0.\n κατηξίωσαν."
    },
    "4.10": {
      "book": "4",
      "section": "10",
      "text": "προσγέγονε δʼ αὐτοῖς οὐχ ἧττον τῶν\nεἰρημένων κἀκεῖνο εἰς πίστιν τοῦ σεβάσματος καὶ\nτὰ ζῷα. τὴν γὰρ ψυχὴν ἀπολυθεῖσαν τοῦ σώματος\nκατέλαβον παντὸς ζῴου λογικήν τε οὖσαν καὶ προ-\nγνωστικὴν τοῦ μέλλοντος καὶ χρηματιστικὴν δραστν- \nκήν τε πάντων, ὧν καὶ ἄνθρωπος ἀπολυθείς. διʼ\nὃ εἰκότως ἐτίμησαν καὶ ὡς οἷόν τέ ἐστιν ἀπέσχοντο\nαὐτῶν. πολλοῦ δὲ ὄντος λόγου διʼ ἣν αἰτίαν διὰ\nτῶν ζῴων οἱ Αἰγύπτιοι τοὺς θεοὺς ἐσέφθησαν καὶ\nμείζονος τῆς παρούσης πραγματείας, ἀρκεῖ τὰ δε- \nδηλωμένα περὶ αὐτῶν. ἐκεῖνο μέντοι οὐ παραπεμ-\nπτέον, ὅτι τοὺς ἀποθανόντας τῶν εὖ γεγονότων\nὅταν ταριχεύωσιν, ἰδίᾳ τὴν κοιλίαν ἐξελόντες καὶ\nεἰς κιβωτὸν ἐνθέντες, μετὰ τῶν ἄλλων ὧν διαπράτ-\nτονται ὑπὲρ τοῦ νεκροῦ, καὶ τὴν κιβωτὸν κρατοῦν- \nτες πρὸς τὸν ἤλιον μαρτύρονται; ἑνὸς τῶν ὑπὲρ\nτοῦ νεκροῦ ποιουμένου λόγον τῶν ταριχευτῶν. ἔστι\nδὲ καὶ ὁ λόγος, ὃν ἡρμήνευσεν Ἔκφαντος ἐκ τῆς\nπατρίου διαλέκτου, τοιοῦτος “ὦ δέσποτα ἥλιε καὶ\nθεοὶ πάντες οἱ τὴν ζωὴν τοῖς ἀνθρώποις δόντες, \nπροσδέξασθέ με καὶ παράδοτε τοῖς ἀιδίοις θεοῖς σύν-\nοικον. ἐγὼ γὰρ τοὺς θεούς, οὓς οἱ γονεῖς μοι\nπαρέδειξαν, εὐσεβῶν διετέλουν ὅσον χρόνον ἐν τῷ\nἐκείνων αἰῶνι τὸν βίον εἶχον, τούς τε τὸ σῶμιά μου\nγεννήσαντας ἐτίμων ἀεί· τῶν τε ἄλλων ἀνθρώπων \nοὐδένα οὔτε ἀπέκτεινα οὔτε παρακαταθήκην ἀπε-\nστέρησα οὔτε ἄλλο οὐδὲν ἀνήκεστον διεπραξάμην.\nεἰ δέ τι ἄρα κατὰ τὸν ἐμαυτοῦ βίον ἥμαρτον ἢ φα-\nγὼν ἢ πιὼν ὧν μὴ θεμιτὸν ἦν, οὐ διʼ ἐμαυτὸν\nἥμαρτον, ἀλλὰ διὰ ταῦτα” δείξας τὴν κιβωτόν, ἐν \nἡ γαστὴρ ἦν. καὶ ταῦτα εἰπὼν εἰς τὸν ποταμὸν\nἀφίησι, τὸ δὲ ἄλλο σῶμα ὡς καθαρὸν ταριχεύει.\n\n\nοὕτως ἀπολογίας δεῖσθαι ᾠήθησαν πρὸς τὸ θεῖον\nὑπὲρ ὧν ἔφαγον καὶ ἔπιον, καὶ διὰ ταῦτα ὑβρίσαι."
    },
    "4.11": {
      "book": "4",
      "section": "11",
      "text": "τῶν δὲ γινωσκομένων ἡμῖν Ἰουδαῖοι, πρὶν ὑπʼ Ἀν-\nτιόχου τὸ πρότερον τὰ ἀνήκεστα παθεῖν εἰς τὰ νό-\n μιμα τὰ ἑαυτῶν, ὑπό τε Ῥωμαίων ὕστερον, ὅτε καὶ\nτὸ ἱερὸν τὸ ἐν Ἱεροσολύμοις ἑάλω καὶ πᾶσι βατὸν\nγέγονεν οἷς ἄβατον ἦν, αὐτή τε ἡ πόλις διεφθάρη,\nδιετέλουν πολλῶν μὲν ἀπεχόμενοι ζῴων, ἰδίως δὲ ἔτι\nκαὶ νῦν τῶν χοιρίων. τῶν δὲ παρʼ αὐτοῖς φιλοσο-\n φιῶν τριτταὶ ἰδέαι ἦσαν, καὶ τῆς μὲν προΐσταντο\nΦαρισαῖοι, τῆς δὲ Σαδδουοκαῖοι, τῆς δὲ τρίτης, ἣ\nκαὶ ἐδόκει σεμνοτάτη εἶναι, Ἐσσαῖοι. οἱ οὖν τρίτοι\nτοιοῦτον ἐποιοῦντο τὸ πολίτευμα, ὡς πολλαχοῦ Ἰώ-\nσηπος τῶν πραγματειῶν ἀνέγραψεν, καὶ γὰρ ἐν τῷ\n δευτέρῳ τῆς Ἰουδαῖκῆς ἱστορίας, ἣν διʼ ἑπτὰ βι-\nβλίων συνεπλήρωσεν, καὶ ἐν τῷ ὀκτωκαιδεκάτῳ τῆς\nἀρχαιολογίας, ἣν διὰ εἴκοσι βιβλίων ἐπραγματεύ-\nσατο, καὶ ἐν τῷ δευτέρῳ τῷ πρὸς τοὺς Ἓλληνας,\nεἰσὶ δὲ δύο τὰ βιβλία. εἰσὶ τοίνυν οἱ Ἐσσαῖοι Ἰου-\n δαῖοι μὲν τὸ γένος, φιλάλληλοι δὲ καὶ τῶν ἄλλων\nπλεον. οὗτοι τὰς μὲν ἡδονὰς ὡς κακίαν ἀποστρέφον-\nται, τὴν δὲ ἐγκράτειαν καὶ τὸ μὴ τοῖς πάθεσιν ὑπο-\nπίπτειν ἀρετὴν ὑπολαμβάνουσι. καὶ γάμου μὲν παρʼ\nαὐτοῖς ὑπεροψία, τοὺς δὲ ἀλλοτρίους παῖδας ἐκλαμ-\n βάνοντες ἁπαλοὺς ἔτι πρὸς τὰ μαθήματα, συγγενεῖς\nἡγοῦνται καὶ τοῖς ἤθεσιν ἑαυτῶν ἐντυποῦσι, τὸν μὲν\nγάμον καὶ τὴν ἐξ αὐτοῦ διαδοχὴν οὐκ ἀναιροῦντες,\nτὰς δὲ τῶν γυναικῶν ἀσελγείας φυλαττόμενοι· κατα-\nφρονηταὶ δὲ πλούτου, καὶ θαυμάσιον παρʼ αὐτοῖς τὸ\n κοινωνικόν, οὐδʼ ἔστιν εὑρεῖν κτήσει τινὰ παρʼ αὐτοῖς\nὑπερέχοντα. νόμος γὰρ τοὺς εἰς τὴν αἵρεσιν εἰσιόν-\nτας δημεύειν τῷ τάγματι τὴν οὐσίαν, ὥστε ἐν ἅπασι\n\n\nμήτε πενίας ταπεινότητα φαίνεσθαι μήθʼ ὑπεροχὴν\nπλούτου, τῶν δʼ ἑκάστου κτημάτων ἀναμεμιγμιένων\nμίαν ὥσπερ ἀδελφοῖς ἅπασιν οὐσίαν εἶναι. κηλῖδα δὲ\nὑπολαμβάνουσι τοὔλαιον, κἂν ἀλιφῇ τις ἄκων, σμή-\nχεται τὸ σῶμα· τὸ γὰρ αὐχμεῖν ἐν καλῷ τίθενται, \nλευχειμονεῖν τε διὰ παντός. χειροτονητοὶ δὲ οἱ τῶν\nκοινῶν ἐπιμεληταί, καὶ αἱρετοὶ πρὸς ἀπάντων εἰς τὰς\nχρείας ἕκαστοι. μία δὲ οὐκ ἔστιν αὐτῶν πόλις, ἀλλʼ\nἐν ἑκάστῃ κατοικοῦσι πολλοί. καὶ τοῖς ἑτέρωθεν\nἥκουσιν αἱρετισταῖς ἀναπέπταται τὰ παρʼ αὐτοῖς, παὶ \nοἱ πρῶτον ἰδόντες εἰσίασιν ὡς πρὸς συνήθεις. διʼ ὃ\nοὐδὲν ἐπικομιζόμενοι ἀποδημοῦσιν ἀναλωμάτων ἕνε-\nκα. οὔτε δὲ ἐσθῆτα οὔτε ὑποδήματα ἀμείβουσι πρὶν\nδιαρραγῆναι πρότερον παντάπασιν ἢ δαπανηθῆναι\nτῷ χρόνῳ. οὐδʼ ἀγοράζουσίν τι οὐδὲ πωλοῦσιν, ἀλλὰ \nτῷ χρῄζοντι διδοὺς ἕκαστος τὸ παρʼ ἑαυτοῦ τὸ παρʼ\nἐκείνου χρήσιμον ἀντικομίζεται. καὶ χωρὶς δὲ τῆς\nἀντιδόσεως ἀκώλυτος ἡ μετάληψις αὐτοῖς παρʼ ὧν\n ἂν ἐθέλωσιν."
    },
    "4.12": {
      "book": "4",
      "section": "12",
      "text": "πρός γε μὴν τὸ θεῖον ἰδίως εὐσεβεῖς.\nπρὶν γὰρ ἀνασχεῖν τὸν ἣλιον οὐδὲν φθέγγονται τῶν \nβεβήλων, πατρίους δέ τινας εἰς αὐτὸν εὐχάς, ὥσπερ\nἱκετεύοντες ἀνατεῖλαι. μετὰ ταῦτα πρὸς ἅς ἕκαστοι\nτέχνας ἴσασιν ὑπὸ τῶν ἐπιμελητῶν ἀφίενται, καὶ\nμέχρι πέμπτης ὥρας ἐργασάμενοι συντόνως ἔπειτα\nπάλιν εἰς ἕν ἀθροίζονται χωρίον, ζωσάμενοί τε σκε- \nπάσμασι λινοῖς οὕτως ἀπολούονται τὸ σῶμα ψυχροῖς\nὕδασι, καὶ μετὰ ταύτην τὴν ἁγνείαν εἰς ἴδιον οἴκημα\nσυνίασιν, ἔνθα μηδενὶ τῶν ἑτεροδόξων ἐπιτέτραπται\nπαρελθεῖν· αὐτοί τε καθαροὶ καθάπερ εἰς ἅγιόν τι\nτέμενος παραγίνονται τὸ δειπνητήριον. καθισάντων \nδὲ μεθʼ ἡσυχίας ὁ μὲν σιτοποιὸς ἐν τάξει παρατίθη-\nσιν ἄρτους, ὁ δὲ μάγειρος ἓν ἀγγεῖον ἐξ ἑνὸς ἐδέ-\n\n\nσματος ἑκάστῳ. προκατεύχεται δʼ ὁ ἱερεὺς τῆς τρο-\nφῆς ἁγνῆς οὔσης καὶ καθαρᾶς, καὶ γεύσασθαί τινα\nπρὶν τῆς εὐχῆς ἀθέμιτον· ἀριστοποιησάμενος δʼ ἐπεύ-\nχεται πάλιν, ἀρχόμενοί τε καὶ παυόμενοι γεραίρουσι\n τὸν θεόν. ἔπειθʼ ὡς ἱερὰς καταθέμενοι τὰς ἐσθῆτας\nπάλιν ἐπʼ ἔργα μέχρι δείλης τρέπονται. δειπνοῦσι\nδʼ ὑποστρέψαντες ὁμοίως, συγκαθεζομένων τῶν ξέ-\nνων, εἰ τύχοιεν αὐτοῖς παρόντες. οὔτε δὲ κραυγή\nποτε τὸν οἶκον οὔτε θόρυβος μιαίνει, τὰς δὲ λαλιὰς\n ἐν τάξει παραχωροῦσιν ἀλλήλοις, καὶ τοῖς ἔξωθεν ὡς\nμυστήριόν τι φρικτὸν ἡ τῶν ἔνδον σιωπὴ καταφαί-\nνεται. τούτου δʼ σἴτιον ἡ διηνεκὴς νῆψις καὶ τὸ με-\nτρεῖσθαι παρʼ αὐτοῖς τροφὴν καὶ ποτὸν μέχρι κόρου.\nτῷ δὲ ζηλοῦντι τὴν αἵρεσιν οὐκ εὐθὺς ἡ πάροδος,\n ἀλλʼ ἐπʼ ἐνιαυτὸν ἔξω μένοντι τὴν αὐτὴν ὑποτίθεν-\nται δίαιταν, ἀξινάριόν τε καὶ περίζωμα δόντες καὶ\nλευκὴν ἐσθῆτα. ἐπειδὰν δὲ τούτῳ τῷ χρόνῳ πεῖραν\nἐγκρατείας δῷ, πρόσεισι μὲν ἔγγιον τῇ διαίτῃ καὶ\nκαθαρώτερον τῶν πρὸς ἁγνείαν ὑδάτων μεταλαμβά-\nνει, παραλαμβάνεται δὲ εἰς τὰς συμβιώσεις οὐδέπω\nμετὰ γὰρ τὴν τῆς καρτερίας ἐπίδειξιν δυσὶν ἄλλοις\nἔτεσι τὸ ἦθος δοκιμάζεται, καὶ φανεὶς ἄξιος οὕτως\nεἰς τὸν ὅμιλον ἐγκρίνεται·"
    },
    "4.13": {
      "book": "4",
      "section": "13",
      "text": "πρὶν δὲ τῆς κοινῆς ἅψα-\nσθαι τροφῆς, ὅρκους αὐτοῖς ὄμνυσι φρικώδεις, πρῶ-\n τον μὲν εὐσεβήσειν τὸ θεῖον, ἔπειτα τὰ πρὸς ἀνθρώ-\nπους δίκαια φυλάξειν καὶ μήτε κατὰ γνώμην βλάψειν\nτινὰ μήτʼ ἐξ ἐπιτάγματος, μισήσειν δὲ ἀεὶ τοὺς ἀδί-\nκους καὶ συναγωνιεῖσθαι τοῖς δικαίοις, τὸ πιστὸν\nπᾶσι μὲν παρέξειν, μάλιστα δὲ τοῖς κρατοῦσιν· οὐ\n γὰρ δίχα θεοῦ περιγίνεσθαί τινι τὸ ἄρχειν. κἂν αὐ-\nτὸς ἄρχῃ, μηδεπώποτε ἐξυβρίσαι εἰς τὴν ἐξουσίαν,\nμηδὲ ἐσθῆτι ἢ τινι πλείονι κόσμῳ τοὺς ὑποτεταγμέ-\n\n\nνους ὑπερλαμπρύνεσθαι, τὴν ἀλήθειαν ἀγαπᾶν ἀεὲ\nκαὶ τοὺς ψευδομένους προβάλλεσθαι· χεῖρας κλοπῆς\nκαὶ ψυχὴν ἀνοσίου κέρδους καθαρὰν φυλάξειν καὶ\nμήτε κρύψειν τι τοὺς αἱρετιστὰς μήθʼ ἑτέροις αὐτῶν\nτι μηνύσειν, κἂν μέχρι θανάτόυ τις βιάζηται. πρὸς \nδὲ τούτοις ὄμνυσι μηδενὶ μὲν μεταδοῦναι τῶν δογμιά-\nτων ἑτέρως ἢ ὡς αὐτὸς παρέλαβεν, ἀφέξεσθαι δὲ λῃ-\nστείας, καὶ συντηρήσειν ὁμοίως τά τε τῆς αἱρέσεως\nαὐτῶν βιβλία καὶ τὰ τῶν ἀγγέλων ὀνόματα. τοιοῦ-\nτοι μὲν οἱ ὅρκοι· οἱ δʼ ἁλόντες καὶ οἱ ἐκβληθέντες \nκακῷ μόρῳ φθείρονται. τοῖς γὰρ ὅρκοις καὶ τοῖς\nἔθεσιν ἐνδεδεμένοι οὐδὲ τῆς παρὰ τοῖς ἄλλοις τροφῆς\nδύνανται μεταλαμβάνειν, ποηφαγοῦντες δὲ καὶ λιμῷ\nτὸ σῶμα διαφθειρόμενοι ἀπόλλυνται. διʼ ὃ δὴ πολ-\nλοὺς ἐλεήσαντες ἐν ταῖς ἐσχάταις ἀνάγκαις ἀνέλαβον, \nἱκανὴν τιμωρίαν δεδωκέναι νομίζοντες ἐπὶ τοῖς ἁμαρ-\nτήμασι τὴν μέχρι θανάτου βάσανον. τὴν δὲ σκαλίδα\nδιδόασι τοῖς μέλλουσιν αἱρετισταῖς, ἐπεὶ καὶ αὐτοὶ\nἄλλως οὐ θακεύουσιν ἢ βόθρον ὀρύξαντες εἰς βάθος\nποδιαῖον, περικαλύψαντές τε θοἱματίῳ, ὡς μὴ ταῖς \nαὐγαῖς ἐνυβρίζειν τοῦ θεοῦ. τοσαύτη δʼ ἐστὶν αὐ-\nτῶν ἡ λιτότης ἡ περὶ τὴν δίαιταν καὶ ὀλιγότης, ὡς\nτῇ ἑβδομάδι μὴ δεῖσθαι κενώσεως, ἣν τηρεῖν εἰώ-\nθασιν εἰς ὕμνους τῷ θεῷ καὶ εἰς ἀνάπαυσιν. ἐκ δὲ\nτῆς ἀσκήσεως ταύτης τοσαύτην πεποίηνται τὴν καρ- \nτερίαν, ὡς στρεβλούμενοι καὶ λυγιζόμενοι καὶ καό-\nμενοι καὶ διὰ πάντων ὁδεύοντες τῶν βασανιστηρίων\nὀργάνων, ἵνʼ ἢ βλασφημήσωσι τὸν νομοθέτην ἢ φά-\nγωσί τι τῶν ἀσυνήθων, οὐδέτερον ὑπομένειν. διέ-\nδειξαν δὲ τοῦτο ἐν τῷ πρὸς Ῥωμαίους πολέμῳ, ἐπεὶ \n23. τῷ παρʼ αὐτοῖς σαββάτῳ.\n\n\nοὐδὲ κολακεῦσαι τοὺς αἰκιζομένους ἢ δακρῦσαι ὑπο-\nμένουσι, μειδιῶντες δʼ ἐν ταῖς ἀλγηδόσι καὶ κατειρω-\nνευόμενοι τῶν τὰς βασάνους προσφερόντων εὔθυμοι\nτὰς ψυχὰς ἠφίεσαν, ὡς πάλιν κομιούμενοι· καὶ γὰρ\n ἔρρωται παρʼ αὐτοῖς ἥδε ἡ δόξα, φθαρτὰ μὲν εἶναι\nτὰ σώματα καὶ τὴν ὕλην οὐ μόνιμον αὐτῶν, τὰς δὲ\nψυχὰς ἀθανάτους ἀεὶ διαμένειν, καὶ συμπλέκεσθαι\nμὲν ἐκ τοῦ λεπτοτάτου φοιτώσας αἰθέρος, ῥύμῃ φυ-\nσικῇ κατασπωμένας· ἐπειδὰν δὲ ἀνεθῶσι τῶν κατὰ\n σάρκα δεσμῶν, οἷον δὴ μακρᾶς δουλείας ἀπηλλαγμέ-\nνας, τότε χαίρειν καὶ μετεώρους φέρεσθαι. ἀπὸ δὴ\nτῆς τοιαύτης διαίτης καὶ τῆς πρὸς ἀλήθειαν καὶ τὴν\nεὐσέβειαν ἀσκήσεως εἰκότως ἐν αὐτοῖς πολλοί, οἵ καὶ\nτὰ μέλλοντα προγινώσκουσιν, ὡς ἄν βίβλοις ἱεραῖς\n καὶ διαφόροις ἁγνείαις καὶ προφητῶν ἀποφθέγμασιν\nἐμπαιδοτριβούμενοι. σπάνιον δέ, εἴ ποτε ἐν ταῖς\nπροαγορεύσεσιν ἀστοχοῦσι. τοιοῦτο μὲν τὸ τῶν Ἐσ-\nσαίων παρὰ τοῖς Ἰουδαίοις τάγμα."
    },
    "4.14": {
      "book": "4",
      "section": "14",
      "text": "πᾶσί γε μὴν ἀπη- \nγόρευτο ὑὸς ἐσθίειν ἢ ἰχθύων τῶν ἀφολιδώτων, ἃ\nσελάχια καλοῦσιν Ἕλληνες, τι τῶν μωνύχων ζῴων.\nἀπηγόρευτο δὲ καὶ μηδὲ τὰ ἱκετεύοντα καὶ οἷον προσ-\nφεύγοντα ταῖς οἰκίαις ἀναιρεῖν, οὐχ ὅτι μὴ ἐσθίειν.\nοὐδὲ νεοττοῖς ἐπέτρεψεν ὁ νομοθέτης τοὺς γονέας συν-\nεξαιρεῖν, φείδεσθαι δὲ κελεύει κἀν τῇ πολεμίᾳ τῶν\nσυνεργαζομένων ζῴων καὶ μὴ φονεύειν. καὶ οὐκ ἐφο-\nβήθη μὴ πληθῦναν τὸ γένος τῶν μὴ θυομένων ζῴων\nλιμὸν ἐργάσηται τοῖς ἀνθρώποις· ᾔδει γὰρ πρῶτον\nμὲν ὅτι τὰ πολύτοκα ὀλιγοχρόνια, ἔπειτα ὡς πολὺ\nτὸ ἀπολλύμενον, ὅταν μὴ τύχῃ τῆς ἐξ ἀνθρώπων ἐπι-\n μελείας, καὶ μὴν καὶ ὅτι ἔστιν ἄλλα ζῷα, ἃ τῷ πλη-\n2.μεγαλοφρονοῦντες, ὑποκρινόμιενοι· νῦν δὲ προσποιούμενοι.\n14. ὅτι ἐκ τῆς ἀρίστης διαγωγῆς τὸ προφητεύειν.\n\n\nθύνοντι ἐπιτίθεται. τεκμήριον δέ, ὅτι πολλῶν ἀπε-\nχόμεθα, οἷον σαυρῶν, σκωλήκων, μυῶν, ὄφεων, κυ-\nνῶν, καὶ ὅμως οὐ δέος μὴ ἐκ τῆς ἀποχῆς λιμώττον-\nτες διαφθαρῶμεν πληθυνόντων. ἔπειτα οὐ ταὐτὸν\nτὸ ἐσθίειν τῷ φονεύειν, ἐπεὶ καὶ τούτων ἀναιροῦν-\n τες τὰ πολλὰ οὐδενὸς ἔτι γευόμεθα."
    },
    "4.15": {
      "book": "4",
      "section": "15",
      "text": "καὶ μὴν καὶ\nτοὺς Σύρους ἱστοροῦσι τὸ παλαιὸν ἀπέχεσθαι τῶν\nζῴων καὶ διὰ τοῦτο μηδὲ τοῖς θεοῖς θύειν, ὕστερον\nδὲ θῦσαι μὲν εἰς ἀποτροπήν τινων κακῶν, αὐτοὺς δὲ\nμηδὲ ὅλως προσίεσθαι τὴν σαρκοφαγίαν. προἴόντος \nδὲ τοῦ χρόνου, ὡς φησὶ Νεάνθης ὁ Κυζικηνὸς καὶ\nἈσκληπιάδης ὁ Κύπριος, κατὰ Πυγμαλίωνα τὸν γένει\nμὲν Φοίνικα, βασιλεύσαντα δὲ Κυπρίων τὴν σαρκο-\nφαγίαν παραδεχθῆναι ἐκ τοιαύτης παρανομίας. λέγει\nδὲ ὁ Ἀσκληπιάδης ἐν τῷ περὶ Κύπρου καὶ Φοινίκης \nταῦτα. τὸ μὲν γὰρ πρῶτον οὐκ ἐθύετο τοῖς θεοῖς\nοὐδὲν ἔμψυχον, ἀλλʼ οὐδὲ νόμος ἦν περὶ τούτου διὰ\nτὸ νόμῳ φυσικῷ κεκωλῦσθαι· ὑπὸ δέ τινας καιροὺς\nπρῶτον ἱερεῖον θῦσαι μυθεύονται, ψυχὴν ἀντὶ ψυ-\nχῆς αἰτουμένους. εἶτα τούτου γενομένου ὁλοκαυτί-\nζειν τὸ τυθέν. ὕστερον δέ ποτε φλεγομένου τοῦ ἱε-\nρείου πεσεῖν σάρκα εἰς γῆν, ἥν ἀνελόντα τὸν ἱερέα\nκαὶ κατακαιόμενον ἀβουλήτως προσαγαγεῖν τῷ στό-\nματι τοὺς δακτύλους, ἀκούμενον τὴν κατάκαυσιν.\nγευσάμενον δὲ τῆς κνίσσης ἐπιθυμῆσαι καὶ μὴ ἀπο- \nσχέσθαι, ἀλλὰ καὶ τῇ γυναικὶ μεταδοῦναι. γνόντα\nδὲ τοῦτο τὸν Πυγμαλίωνα αὐτόν τε καὶ τὴν γυναῖκα\nκατὰ κρημνῶν ἀφεῖναι, ἑτέρῳ δὲ τὴν ἱερωσύνην πα-\nραδοῦναι, ὅς οὐ πολλοῦ χρόνου διαλιπόντος τὴν μὲν\nαὐτὴν θυσίαν ἔτυχε ποιούμενος, ὅτι δὲ τῶν αὐτῶν\nκρεῶν ἔφαγε, ταῖς αὐταῖς ἐκείνῳ συμφοραῖς περιέ-\nπιπτεν. ἐπὶ πλέον δὲ τοῦ πράγματος προβαίνοντος\n\n\nκαὶ τῶν ἀνθρώπων τῇ θυσίᾳ χρωμένων καὶ διὰ τὴν\nἐπιθυμίαν οὐκ ἀπεχομένων, ἀλλὰ τῆς σαρκὸς ἁπτο-\nμένων, οὕτω δὴ ἀποστῆναι τοῦ κολάζειν. τὸ μέντοι\nτῶν ἰχθύων ἀπέχεσθαι ἄχρι τῶν Μενάνδρου χρόνων\n τοῦ κωμικοῦ διέμεινεν· λέγει γάρ·\n\nπαράδειγμα τοὺς Σύρους λάβε·\nὅταν φάγωσʼ ἰχθὺν ἐκεῖνοι διά τινα\nαὑτῶν ἀκρασίαν, τοὺς πόδας καὶ τὴν γαστέρα\nοἰδοῦσιν, ἔλαβον σακίον, εἶτʼ εἰς τὴν ὁδὸν\nἐκάθισαν αὐτοὺς ἐπὶ κόπρου καὶ τὴν θεὸν\nἐξιλάσαντο τοῦ ταπεινῶσαι σφόδρα."
    },
    "4.16": {
      "book": "4",
      "section": "16",
      "text": "παρὰ γε μὴν τοῖς Πέρσαις οἱ περὶ τὸ θεῖον σοφοὶ \nκαὶ τούτου θεράποντες μάγοι μὲν προσαγορεύονται·\nτοῦτο γὰρ δηλοῖ κατὰ τὴν ἐπιχώριον διάλεκτον ὁ μά-\n γος· οὕτω δὲ μέγα καὶ σεβάσμιον γένος τοῦτο παρὰ\nΠέρσαις νενόμισται, ὥστε καὶ Δαρεῖον τὸν Ὑστάσπου\nἐπιγράψαι τῷ μνήματι πρὸς τοῖς ἄλλοις ὅτι καὶ μα-\nγικῶν γένοιτο διδάσκαλος. διῄρηντο δὲ οὗτοι εἰς\nγένη τρία, ὡς φησὶν Εὒβουλος ὁ περὶ τὴν τοῦ Μί-\n θρα ἱστορίαν ἐν πολλοῖς βιβλίοις ἀναγράψας, ὧν οἱ\nπρῶτοι καὶ λογιώτατοι οὔτʼ ἐσθίουσιν ἔμψυχον οὔτε\nφονεύουσιν, ἐμμένουσι δὲ τῇ παλαιᾷ τῶν ζῴων ἀπο-\nχῇ· οἱ δὲ δεύτεροι χρῶνται μέν, οὐ μέντοι τῶν ἡμέ-\nρων ζῴων τι κτείνουσιν· οὐδʼ οἱ τρίτοι ὁμοίως τοῖς\n ἄλλοις ἐφάπτονται πάντων· καὶ γὰρ δόγμα πάντων\nἐστὶ τῶν πρώτων τὴν μετεμψύχωσιν εἶναι, ὅ καὶ ἐμ-\nφαίνειν ἐοίκασιν ἐν τοῖς τοῦ Μίθρα μυστηρίοις. τὴν\nγὰρ κοινότητα ἡμῶν τὴν πρὸς τὰ ζῷα αἰνιττόμενοι\nδιὰ τῶν ζῴων ἡμᾶς μηνύειν εἰώθασιν· ὡς τοὺς μὲν\n μετέχοντας τῶν μὐιῶν ὀργίων μύστας λέοντας καλεῖν,\nτὰς δὲ γυναῖκας λεαίνας, τοὺς δὲ ὑπηρετοῦντας κό-\nρακας. ἐπί τε τῶν πατέρων ... ἀετοὶ γὰρ οὗτοι καὶ\n\n\nἱέρακες προσαγορεύονται. ὅ τε τὰ λεοντικὰ παρα-\nλαμβάνων περιτίθεται παντοδαπὰς ζῴων μορφάς· ὧν\nτὴν αἰτίαν ἀποδιδοὺς Πάλλας ἐν τοῖς περὶ τοῦ Μί-\nθρα τὴν κοινὴν φησὶ φορὰν οἴεσθαι, ὡς πρὸς τὴν τοῦ\nζωδιακοῦ κύκλου ἀποτείνειν· τὴν δὲ ἀληθινὴν ὑπό- \nληψιν καὶ ἀκριβῆ περὶ τῶν ἀνθρωπίνων ψυχῶν αἰ-\nνίττεσθαι, ἅς παντοδαποῖς περιέχεσθαι σώμασι λέ-\nγουσι. καὶ γὰρ Δατίνων τινὰς τῇ σφῶν διαλέκτῳ\nἄπρους καὶ σκώπρους λασούρους τε καὶ μερούλους\nκαλεῖν. καὶ θεοὺς δὲ τούτους δημιουργοὺς οὕτω προσ-\nηγόρευσαν· τὴν μὲν Ἄρτεμιν λύκαιναν, τὸν δὲ Ἥλιον\nσαῦρον, λέοντα, δράκοντα, ἱέρακα, τὴν δʼ Ἑκάτην\nἵππον, ταῦρον, λέαιναν, κύνα. τῆς δὲ Φερρεφάττης\nπαρὰ τὸ φέρβειν τὴν φάτταν φασὶν οἱ πολλοὶ τοὔ-\nνομα τῶν θεολόγων· ἱερὸν γὰρ αὐτῆς ἡ φάττα. διʼ \nὃ καὶ αἱ τῆς Μαίας ἱέρειαι ταύτην αὐτῇ ἀνατιθέασι.\nΜαῖα δὲ ἡ αὐτὴ τῇ Φερσεφόνῃ ὡς ἄν μαῖα καὶ τρο-\nφὸς οὖσα· χθονία γὰρ ἡ θεὸς καὶ Δημήτηρ ἡ αὐτή.\nκαὶ τὸν ἀλεκτρυόνα δὲ ταύτῃ ἀφιέρωσαν. διʼ ὅ καὶ\nἀπέχονται οἱ ταύτης μύσται ὀρνίθων ἐνοικιδίων. παρ- \nαγγέλλεται γὰρ καὶ Ἐλευσἳνι ἀπέχεσθαι καὶ κατοι-\nκιδίων ὀρνίθων καὶ ἰχθύων καὶ κυάμων ῥοιᾶς τε καὶ\nμήλων, ·καὶ ἐπʼ ἴσης μεμίανται τό τε λεχοῦς ἅψασθαι\nκαὶ τὸ θνησειδίων. ὅστις δὲ φασμάτων φύσιν ἱστό-\nρησεν, οἶδε καθʼ ὅν λόγον ἀπέχεσθαι χρὴ πάντων \nὀρνίθων, καὶ μάλιστα ὅταν σπεύδῃ τις ἐκ τῶν χθο-\nνίων ἀπαλλαγῆναι καὶ πρὸς τοὺς οὐρανίους θεοὺς\nἱδρυνθῆναι. ἀλλʼ ἡ κακία, ὅπερ πολλάκις ἔφαμεν,\nἱκανὴ συναγορεύειν ἑαυτῇ, καὶ μάλιστα ὅταν ἐν οὐκ\nεἰδόσι ποιῆται τοὺς λόγους. διὰ γὰρ τοῦτο οἱ μέτριοι \nτῶν κακῶν ματαιολογίαν ἡγοῦνται τὴν τοιαύτην παρ-\nαίτησιν καὶ τὸ δὴ λεγόμενον γραῶν ὕθλον, οἱ δὲ\n\n\nδεισιδαιμονίαν· οἱ δʼ ἐπίδοσιν ἐν τῇ σφῶν πονηρίᾳ\nπεποιημένοι ἕτοιμοι οὐ μόνον βλασφημεῖν κατὰ τῶν\nταῦτα παραινούντων τε καὶ ὑποδεικνύντων, ἀλλʼ ἤδη\nκαὶ ἁγνὸν εἰς γοητείαν καὶ τῦφον διαβάλλειν. ἀλλʼ\n οὗτοι μὲν δίκας καὶ παρὰ θεοῖς καὶ παῤ ἀνθρώποις\nὧν ἁμαρτάνουσιν ἐκτίνοντες αὐτῇ πρῶτον τῇ τοιαύ-\nτῃ διαθέσει ἱκανὴν τιμωρίαν διδόασιν. ἡμεῖς δʼ ἔτι\nτῶν ἀλλοφύλων ἐθνῶν ἑνὸς μνημονεύσαντες ἐνδόξου\nτε καὶ δικαίου περί τε τὰ θεῖα πεπιστευμένου εὐσε-\n βοῦς, ἐπʼ ἄλλα μεταβησόμεθα."
    },
    "4.17": {
      "book": "4",
      "section": "17",
      "text": "Ἰνδῶν γὰρ τῆς πολι- \nτείας εἰς πολλὰ νενεμημένης, ἔστι τι γένος παῤ αὐ-\nτοῖς τὸ τῶν θεοσόφων, οὓς γυμνοσοφιστὰς καλεῖν\nεἰώθασιν Ἕλληνες. τούτων δὲ δύο αἱρέσεις· ὧν τῆς\nμὲν Βραχμᾶνες προΐστανται, τῆς δὲ Σαμαναῖοι. ἀλλʼ\n οἱ μὲν Βραχμᾶνες ἐκ γένους διαδέχονται ὥσπερ ἱερα-\nτείαν τὴν τοιαύτην θεοσοφίαν, Σαμαναῖοι δὲ λογά-\nδες εἰσὶν κὰκ τῶν βουληθέντων θεοσοφεῖν συμπλη-\nρούμενοι. ἔχει δὲ τὰ κατʼ αὐτοὺς τοῦτον τὸν τρόπον,\nὡς Βαρδησάνης ἀνὴρ Βαβυλώνιος ἐπὶ τῶν πατέρων\n ἡμῶν γεγονὼς καὶ ἐντυχὼν τοῖς περὶ Δάνδαμιν πε-\nπεμμένοις Ἰνδοῖς πρὸς τὸν Καίσαρα ἀνέγραψεν. πάν-\nτες γὰρ Βραχμᾶνες ἑνός εἰσι γένους· ἐξ ἑνὸς γὰρ πα-\nτρὸς καὶ μιᾶς μητρὸς πάντες κατάγουσι· Σαμαναῖοι\nδὲ οὐκ εἰσὶ τοῦ αὐτοῦ γένους, ἀλλʼ ἐκ παντὸς τοῦ\n τῶν Ἰνδῶν ἔθνους, ὡς ἔφαμεν, συνειλεγμένοι· οὔτε\nδὲ βασιλεύεται Βραχμὰν οὔτε συντελεῖ τι τοῖς ἄλλοις.\nτούτων δὲ οἱ φιλόσοφοι οἱ μὲν ἐν ὄρει οἰκοῦσιν, οἱ\nδὲ περὶ Γάγγην ποταμόν. σιτοῦνται δὲ οἱ μὲν ὄρειοι\nτήν τε ὀπώραν καὶ γάλα βόειον βοτάναις παγέν, οἱ\n δὲ περὶ τὸν Γάγγην ἐκ τῆς ὀπώρας, ἣ πολλὴ περὶ\nτὸν ποταμὸν γεννᾶται. φέρει δὲ ἡ γῆ σχεδὸν καρ-\nπὸν ἀεὶ νέον καὶ μέντοι καὶ τὴν ὄρυζαν πολλήν τε\n\n\nκαὶ αὐτόματον, ᾗ χρῶνται ὅταν τὸ τῆς ὀπώρας\nἐπιλίπῃ. τὸ δʼ ἄλλου τινὸς ἅψασθαι ἢ ὅλως θι-\nγεῖν ἐμψύχου τροφῆς ἴσον καὶ τῇ ἐσχάτῃ ἀκαθαρ-\nσίᾳ τε καὶ ἀσεβείᾳ νενόμισται. καὶ τοῦτο αὐτοῖς τὸ\nδόγμα· θρησκεύουσί τε τὸ θεῖον καὶ εὐσεβοῦσι περὶ \nαὐτὸ καθορῶνται. τὸν τοίνυν χρόνον τῆς ἡμέρας καὶ\nτῆς νυκτὸς τὸν πλεῖστον εἰς ὕμνους τῶν θεῶν ἀπέ-\nνειμαν καὶ εὐχάς, ἑκάστου ἰδίαν καλύβην ἔχοντος\nκαὶ ὡς ἔνι μάλιστα ἰδιάζοντος. κοινῇ γὰρ Βραχμᾶνες\nμέν ειν οὐκ ἀνέχονται οἰ δὲ πολλὰ διαλέγεσθαι· ἀλλʼ \nὅταν συμβῇ τοῦτο, ἀναχωρήσαντες ἐπὶ πολλὰς ἡμέρας\nοὐ φθέγγονται, πολλάκις δὲ καὶ νηστεύουσι. Σαμα-\nναῖοι δὲ εἰσὶ μέν, ὡς ἔφαμεν, λογάδες. ὅταν δὲ μέλλῃ\nεἰς τὸ τάγμα τις ἐγγράφεσθαι, πρόσεισι τοῖς ἄρ-\nχουσι τῆς πόλεως, ὅπου δʼ ἂν τύχῃ τῆς πόλεως ἢ τῆς \nκώμης, καὶ τῶν κτημάτων ἐξίσταται πάσης τε τῆς\nἄλλης οὐσίας, ξυράμενος δὲ τοῦ σώματος τὰ περιττὰ\nλαμβάνει στολὴν ἄπεισί τε πρὸς Σαμαναίους, οὔτε\nπρὸς γυναῖκα οὔτε πρὸς τέκνα, εἰ τύχοι κεκτημένος,\nἐπιστροφὴν ἤ τινα λόγον ἔτι ποιούμενος ἠ πρὸς αὑ- \nτὸν ὅλως νομίζων. καὶ τῶν μὲν τέκνων ὁ βασιλεὺς\nκήδεται, ὅπως ἔχωσι τὰ ἀναγκαῖα, τῆς δὲ γυναικὸς\nοἱ οἰκεῖοι. ὁ δὲ βίος τοῖς Σαμαναίοις ἐστὶ τοιοῦτος.\nἔξω τῆς πόλεως διατρίβουσι διημερεύοντες ἐν τοῖς\nπερὶ τοῦ θείου λόγοις, ἔχουσι δὲ οἴκους καὶ τεμένη \nὑπὸ τοῦ βασιλέως οἰκοδομηθέντα, ἐν οἷς οἰκονόμοι\nεἰσὶν ἀπότακτόν τι λαμβάνοντες παρὰ τοὐ βασιλέως\nεἰς τροφὴν τῶν συνιόντων. ἡ δὲ παρασκευὴ γίνεται\nὀρύζης καὶ ἄρτων καὶ ὀπώρας καὶ λαχάνων. καὶ εἰσ-\nελθόντων εἰς τὸν οἶκον ὑπὸ σημαίνοντι κώδωνι οἱ \nμὴ Σαμαναῖοι ἐξίασιν, οἱ δὲ προσεύχονται. εὐξαμέ-\nνων δὲ πάλιν διακωδωνίζει καὶ οἱ ὑπηρέται ἑκάστῳ\n\n\nτρυβλίον δόντες (δύο γὰρ ἐκ ταὐτοῦ οὐκ ἐσθίουσι)\nτρέφουσιν αὐτοὺς τῇ ὀρύζῃ· τῷ δὲ δεομένῳ ποικιλίας\nπροστίθεται λάχανον ἢ τῆς ὀπώρας τι. τραφέντες δὲ\nσυντόμως ἐπὶ τὰς αὐτὰς διατριβὰς ἐξίασιν. ἀγύναιοι\n δʼ εἰσὶ πάντες καὶ ἀκτήμονες, καὶ τοσοῦτον αὐτῶν\nτε καὶ τῶν Βραχμάνων σέβας ἔχουσιν οἱ ἄλλοι, ὥστε\nκαὶ τὸν βασιλέα ἀφικνεῖσθαι παρʼ αὐτοὺς καὶ ἱκε-\nτεύειν εὔξασθαί τι καὶ δεηθῆναι ὑπὲρ τῶν καταλαμ-\nβανόντων τὴν χώραν συμβουλεῦσαι τὸ πρακτέον."
    },
    "4.18": {
      "book": "4",
      "section": "18",
      "text": "αὐτοὶ δὲ οὕτω πρὸς θάνατον διάκεινται, ὡς τὸν μὲν \nτοῦ ζῆν χρόνον ὥσπερ ἀναγκαίαν τινὰ τῇ φύσει λει-\nτουργίαν ἀκουσίως ὑπομένειν, σπεύδειν δὲ τὰς ψυ-\nχὰς ἀπολῦσαι τῶν σωμάτων. καὶ πολλάκις, ὅταν εὖ\nἔχειν σκέψωνται, μηδενὸς αὐτοὺς ἐπείγοντος κακοῦ\n μηδὲ ἐξελαύνοντος ἐξίασι τοῦ βίου, προειπόντες μέν-\nτοι τοῖς ἄλλοις· καὶ ἔστιν οὐδεὶς ὁ κωλύσων, ἀλλὰ\nπάντες αὐτοὺς εὐδαιμονίζοντες πρὸς τοὺς οἰκείους\nτῶν τεθνηκότων ἐπισκήπτουσί τινα. οὕτως βεβαίαν\nκαὶ ἀληθεστάτην αὐτοί τε καὶ οἱ πολλοὶ ταῖς ψυχαῖς\n τὴν μετʼ ἀλλήλων εἶναι δίαιταν πεπιστεύκασιν. οἱ\nδʼ ἐπειδὰν ὑπακούσωσι τῶν ἐντεταλμένων αὐτοῖς,\nπυρὶ τὸ σῶμα παραδόντες, ὅπως δὴ καθαρωτάτην\nἀποκρίνωσι τοῦ σώματος τὴν ψυχήν, ὑμνούμενοι τε-\nλευτῶσι· ῥᾷον γὰρ ἐκείνους εἰς τὸν θάνατον οἱ φίλ-\n τατοι ἀποπέμπουσιν ἢ τῶν ἄλλων ἀνθρώπων ἕκαστοι\nτοὺς πολίτας εἰς μηκίστας ἀποδημίας. καὶ σφᾶς μὲν\nαὐτοὺς δακρύουσιν ἐν τῷ ζῆν διαμείναντας, ἐκείνους\nδὲ μακαρίζουσι τὴν ἀθάνατον λῆξιν ἀπολαμβάνοντας,\nκαὶ οὐδεὶς οὔτε παρὰ τούτοις οὔτε παρὰ τοῖς ἄλλοις\n τοῖς εἰρημένοις σοφιστὴς προελθών, οἷοι βροτοὶ νῦν\nπαρʼ Ἕλλησιν, ἀπορεῖν ἔδοξε λέγων, ἐὰν ὑμᾶς πάν-\nτες μιμήσωνται, τί ἡμῖν ἔσται; οὐδὲ διὰ τούτους συν-\n\n\nεχύθη τὰ τῶν ἀνθρώπων· οὔτε γὰρ ἐμιμήσαντο πάν-\nτες, οἵ τε μιμούμενοι εὐνομίας μᾶλλον, οὐ συγχύ-\nσεως τοῖς ἔθνεσι γεγόνασιν αἴτιοι. καὶ μὴν οὐδὲ ὁ\nνόμος τούτους ἠνάγκασεν, ἀλλὰ τοῖς ἄλλοις ἐπιτρέ-\nψας σιτεῖσθαι κρέασι τούτους αὐτονόμους εἴασε καὶ \nἐσέφθη ὡς αὐτοῦ κρείττονας, οὐ μὴν ὡς ἀδικίας κατ-\nάρχοντας ὑπήγαγε τῇ παρʼ αὐτοῦ δίκῃ, ἀλλὰ τοὺς\nἑτέρους. πρὸς μέντοι τοὺς ἐρωτῶντας “τί ἔσται μι-\nμησαμένων πάντων τοὺς τοιούτους;ʼʼ ῥητέον τὸ τοῦ\nΠυθαγόρου· καὶ γὰρ βασιλέων πάντων γενομένων \nδυσδιέξακτος ὁ βίος, φησίν, ἔσται, καὶ οὐ δήπου\nφευκτέον τὸ τῆς βασιλείας· καὶ σπουδαίων ἁπάντων\nοὐκ ἔστιν εὑρεῖν πολιτείας διέξοδον τηρούσας τὴν\nἀξίαν τῇ σπουδαιότητι, καὶ οὐ δήπου τοσοῦτον ἄν τις\nμανείη, ὡς μὴ πᾶσιν ἐπιβάλλειν ἡγεῖσθαι σπουδαίοις \nεἶναι προθυμεῖσθαι. πολλὰ μέντοι καὶ ἄλλα ὁ νόμος\nτῷ μὲν χυδαίῳ συνεχώρησεν, οὐχ ὅτι δὲ φιλοσόφῳ,\nἀλλʼ οὐδὲ τῷ καλῶς πολιτευομένῳ ἐπέτρεψεν. οὐδὲ\nγὰρ ἐκ πάσης τέχνης παραδέξαιτʼ ἂν εἰς τὸ πολίτευμα,\nκαίτοι οὐκ ἐκώλυσε μὴ μετιέναι τὰς τέχνας, οὐδʼ ἐκ \nπαντὸς ἐπιτηδεύματος, καὶ ὅμως τοὺς ἐκ τῶν βαναύ-\nσων ἄρχειν ἀπείργει, ὅλως τε ἐν αἷς δικαιοσύνης\nχρεία καὶ τῆς ἄλλης ἀρετῆς, τῆς προστατείας κωλύει.\nἐπεὶ οὐδʼ ἑταίραις ὁμιλεῖν ἀπαγορεύει τοῖς πολλοῖς,\nἀλλὰ καὶ πραττόμενος τὰς ἑταίρας τὸ μίσθωμα, ἐπο- \nνείδιστον ἡγεῖται μετρίοις ἀνδράσι καὶ αἰσχρὰν τὴν\nπρὸς ταύτας ὁμιλίαν· τό τʼ ἐν καπηλείοις διαζῆν οὐ\nκεκώλυκεν ὁ νόμος, καὶ ὅμως ἐπονείδιστον τῷ με-\nτρίῳ. τοιοῦτον οὖν τι καὶ τὸ τῆς διαίτης φαίνεται·\nκαὶ οὐχ ἥτις τοῖς πολλοῖς συγκεχώρηται, ταύτην ἄν \nτις καὶ τοῖς βελτίστοις συγχωρήσειε. φιλοσοφῶν δὲ\nἀνὴρ μάλιστʼ ἄν τοὺς ἱεροὺς ἑαυτῷ ὑπογράψειε νό-\n\n\nμους, οὓς θεοί τε καὶ ἄνθρωποι ἀφώρισαν θεοἵς ἑπό-\nμενοι. οἱ δʼ ἱεροὶ πεφήνασι νόμοι κατὰ ἔθνη καὶ\nκατὰ πόλεις ἁγνείαν μὲν προστάττοντες, ἐμψύχων\nδὲ βρῶσιν ἀπαγορεύοντες τοῖς ἱεροῖς ἤδη καὶ εἰς πλῆ-\n θος πίνειν κωλύοντες ἢ διʼ εὐσέβειαν ἢ διά τινας\nβλάβας ἐκ τῆς τροφῆς· ὥστε ἢ τοὺς ἱερέας μιμητέον\nπᾶσι πειστέον τοῖς νομοθέταις. ἑκατέρως γὰρ πάν-\nτων ἀφεκτέον τὸν νόμιμόν τε τελείως καὶ εὐσεβῶς·\nεἰ γὰρ κατὰ μέρος τινὲς διʼ εὐσέβειάν τινων ἀπέχον-\n ται, ὁ πρὸς πάντα εὐσεβὴς πάντων ἀφέξεται."
    },
    "4.19": {
      "book": "4",
      "section": "19",
      "text": "μικροῦ \nμε παρῆλθε καὶ τὸ Εὐριπίδειον παραθέσθαι, ὅς τοὺς\nἐν Κρήτῃ τοῦ Διὸς προφήτας ἀπέχεσθαι φησὶ διὰ\nτούτων· λέγουσι δʼ οἱ κατὰ τὸν χορὸν πρὸς τὸν\nΜίνω·\n\nΦοινικογενοῦς παῖ τῆς Τυρίας\nτέκνον Εὐρώπας καὶ τοῦ μεγάλου\nΖανός, ἀνάσσων\nΚρήτης ἑκατομπτολιέθρου·\nἥκω ζαθέους ναοὺς προλιπών,\nοὕς αὐθιγενὴς τμηθεῖσα δοκὸς\nστεγανοὺς παρέχει Χαλύβῳ πελέκει\nκαὶ ταυροδέτῳ κόλλῃ κραθεῖσʼ\nἀτρεκεῖς ἁρμοὺς κυπαρίσσου.\nἁγνὸν δὲ βίον τείνομεν ἐξ οὗ\nΔιὸς Ἰδαίου μύστης γενόμην,\nκαὶ νυκτιπόλου Ζαγρέως βροντὰς\nτάς τʼ ὠμοφάγους δαίτας τελέσας\nμητρί τʼ ὀρείῳ δᾷδας ἀνασχὼν\nκαὶ Κουρήτων\nβάκχος ἐκλήθην ὁσιωθείς.\nπάλλευκα δʼ ἔχων εἵματα φεύγω\nγένεσίν τε βροτῶν καὶ νεκροθήκης\n\n\n\n\nοὐ χριμπτόμενος τήν τʼ ἐμψύχων\nβρῶσιν ἐδεστῶν πεφύλαγμαι."
    },
    "4.20": {
      "book": "4",
      "section": "20",
      "text": "ἁγνείαν γὰρ ἐτίθεντο οἱ ἱεροὶ τὴν πρὸς τοὐναντίον\nἀμιξίαν, μολυσμὸν δὲ τὴν μῖξιν. ὅθεν τὴν μὲν τῶν\nκαρπῶν τροφὴν οὐκ ἐκ νεκρῶν ληφθεῖσαν οὐδὲ οὖ- \nσαν ἔμψυχον τῇ φύσει προσφέροντες τὰ ὑπὸ τῆς φύ-\nσεως διοικούμενα μὴ μιαίνεσθαι ᾤοντο, τῶν δὲ ζῴων\nαἰσθητικῶν ὄντων τὰς σφαγὰς καὶ ἀφαιρέσεις τῶν\nψυχῶν ὡς. πρὸς τοὺς ζῶντας μιασμοὺς ἡγοῦντο, καὶ\nπολλῷ μᾶλλον τὸ αἰσθητικὸν γενόμενσν σῶμα ἀφῃ- \nρημένον τῆς αἰσθήσεως καὶ νεκρὸν μιγνύειν τῇ αἰ-\nσθήσει τοῦ ζῶντος. διʼ ὅ ἐν πᾶσιν ἡ ἁγνεία ἐν ἀπο-\nθέσει μὲν καὶ ἀφέξει τῶν πολλῶν καὶ ἐναντίων,\nμονώσει δὲ καὶ λήψει τῶν οἰκείων καὶ προσφυῶν.\nδιʼ ὅ καὶ τὰ ἀφροδίσια μιαίνει· σύνοδος γὰρ θήλεος \nκαὶ ἄρρενος. καὶ κρατηθὲν μὲν τὸ σπέρμα ψυχῆς παρ-\nέσχε μίανσιν τῇ πρὸς τὸ σῶμα ὁμιλίᾳ, μὴ κρατηθὲν\nδὲ τῇ νεκρώσει τοῦ παρατεθέντος. ἡ δὲ πρὸς ἄρσε-\nνας ἀρσένων, καὶ ὅτι εἰς νεκρὸν καὶ ὅτι παρὰ φύσιν·\nκαὶ καθάπαξ ἀφροδίσια καὶ ὀνειρώξεις, ὅτι ψυχῆς \nσώματι μεμιγμένης καὶ πρὸς τὴν ἡδονὴν κατασπωμέ-\nνης. μιαίνει δὲ καὶ τὰ πάθη τῆς ψυχῆς τῇ συμπλοκῇ\nτοῦ ἀλόγου, θηλυνομένου τοῦ ἐντὸς ἄρρενος. καὶ\nγάρ πως καὶ ὁ μολυσμὸς καὶ ἡ μίανσις δηλοῖ τὴν\nμῖξιν τὴν ἑτερογενοῦς πρὸς ἕτερον, καὶ μάλισθʼ ὅταν \nδυσέκνιπτον γένηται. ὅθεν καὶ ἐπὶ τῶν βαμμάτων,\nἃ δὴ διὰ μίξεων συνίσταται, εἴδους ἄλλου ἂλλῳ συμ-\nπλεκομένου, μιαίνειν φασίν· ὡς δʼ ὅτε τίς τʼ ἐλέφαντα γυνὴ φοίνικι μιήνῃ.\nκαὶ ἔμπαλιν τὰς μίξεις φθορὰς οἱ ζωγράφοι λέγουσιν, \nἡ δὲ συνήθεια τὸ ἄμικτον καὶ καθαρὸν ἄφθαρτον καὶ\nἀκραιφνὲς καὶ ἀκήρατον. καὶ γὰρ ὕδωρ γῇ ἀναμι-\n\n\nχθὲν ἔφθαρται καὶ οὐκ ἔστιν ἀκραιφνές, τὸ δὲ διαρ-\nρέον καὶ διαφεῦγον διακρούεται τὴν προσφερομένην\nγῆν, ὅταν, φησὶν ὁ Ἡσίοδος, ἀπὸ κρήνης ῥέῃ ἀενάου\nκαὶ ἀπορρύτου, ἥτʼ ἀθόλωτος. καὶ ὑγιεινόν γε τὸ\n πῶμα, ὅτι ἀδιάφθορον καὶ ἄμικτον. καὶ θήλεια μὴ\nἀναδεξαμένη εἰς ἑαυτὴν ἀναθυμίασιν σπέρματος\nἄφθορος λέγεται· ὥστε καὶ φθορὰ καὶ μίανσις ἡ τοῦ\nἐναντίου μῖξις, εἰ δὴ πρὸς τὰ ζῷα ἡ νεκρῶν καὶ ἡ\nπρὸς αἴσθησιν ζησάντων εἰς τὰ ζῶντα ἔνθεσις καὶ\n σαρκῶν νεκρῶν εἰς ζώσας εἰκότως φέρει μόλυσμα καὶ\nτῇ φυσικῇ ἡμῶν μίανσιν, ὥσπερ οὐ καὶ ψυχὴ ὅταν\nἐνσωματῶται, μεμόλυνται. διʼ ὅ καὶ ὁ γενόμενος\nμιαίνεται μίξει τῆς ψυχῆς τῇ πρὸς τὸ σῶμα, καὶ\nὁ ἀποθανών, ὅταν σῶμα καταλίπῃ νεκρόν, ἀλλόφφυ-\n λον τῷ ζῶντι καὶ ἀλλότριον. μιαίνεται δὲ καὶ ἡ ψυχὴ\nὀργαῖς, ἐπιθυμίαις, πλήθει παθῶν, ὧν συναιτία\nπως καὶ ἡ δίαιτα. ὡς δὲ ὕδωρ διὰ πέτρας ἀπορρέον\nἀδιάφθορον τοῦ διʼ ἐλῶν ἰόντος τῷ μὴ πολλὴν ἰλὺν\nἀποσπᾶν, οὕτω καὶ ψυχὴ διὰ ξηροῦ σώματος καὶ μὴ\n χυμοῖς ἀλλοτρίων σαρκῶν ἀρδομένου τὰ ἑαυτῆς διοι-\nκοῦσα κρείττων καὶ ἀδιάφθορος καὶ πρὸς σύνεσιν\nἑτοιμοτέρα. ἐπεὶ καὶ ταῖς μελίτταις τὸ καλὸν μέλι\nφασὶ φέρειν τὸ ξηρότατον καὶ δριμύτατον θύμον.\nμιαίνεται τοίνυν ἡ διάνοια, μᾶλλον δὲ ὁ διανοούμε-\n νος, ὅταν ἢ φανταστικῇ ἢ δοξαστικῇ ἀναμίγνυται\nκαὶ ταῖς τούτων ἐνεργείαις τὰς ταύτης συγκεράσηται·\nκαθαρμὸς δὲ ὁ πάντων τούτων χωρισμὸς καὶ ἁγνεία\nἡ μόνωσις καὶ τροφὴ τὸ τηροῦν ἕκαστον ἐν τῷ εἶναι.\nοὕτως γὰρ καὶ λίθου τροφὴν τὸ αἴτιον τοῦ συμμέ-\n νειν εἴποις ἄν καὶ τοῦ ἑκτικῶς διαμένειν, καὶ φυ-\nτοῦ τὴν διατηροῦσαν ἐν τῷ αὔξειν καὶ καρπογονεῖν,\nκαὶ ζῴου σώματος τὴν τηροῦσαν αὐτοῦ τὴν σύστασιν.\n\n\nἄλλο δʼ ἦν τρέφειν, ἄλλο πιαίνειν, καὶ ἄλλο τὸ ἀναγ-\nκαῖον διδόναι, ἄλλο τὸ τρυφὰς πορίζειν. διάφοροι\nτοίνυν αἰ τροφαὶ κατὰ τὸ διάφορον τῶν τρεφομένων.\nκαὶ δεῖ πάντα μὲν τρέφειν, σπουδάζειν δὲ πιαίνειν\nτὰ ἐν ἡμῖν κυριώτατα. ψυχῆς οὖν λογικῆς τροφὴ ἡ \nτηροῦσα λογικήν. νοῦς δὲ αὕτη· ὥστε νῷ θρεπτέον\nκαὶ σπουδαστέον πιαίνειν ἀπὸ τούτου ἢ ἀπὸ τῶν βρω-\nτῶν τὴν σάρκα. ὁ μὲν γὰρ τὴν αἰώνιον ἡμῖν ζωὴν\nσυνέχει, τὸ δὲ σῶμα πιαινόμενον λιμώττειν τὴν ψυ-\nχὴν ποιεῖ τῆς μακαρίας ζωῆς καὶ τὸ θνητὸν αὔξει, \nπαραιροῦν καὶ ἐμποδίζον πρὸς τὸν ἀθάνατον βίον,\nμιαίνει τε ἐνσωματοῦν τὴν ψυχὴν καὶ κατασπῶν πρὸς\nτὸ ἀλλότριον. ὁ δὲ μάγνης λίθος σιδήρῳ ψυχὴν δί-\nδωσι πλησίον γενομένῳ, καὶ ὁ βαρύτατος ἀνακουφί-\nζεται σίδηρος πνεύματι προσανατρέχων λίθου. πρὸς \nθεὸν δὲ τίς ἀναρτηθεὶς ἀσώματόν τε καὶ νοερὸν τρο-\nφὴν πολυπραγμονήσει τὴν πιαίνουσαν τὸ ἐμπόδιον\nπρὸς νοῦν σῶμα, οὐχὶ δὲ εἰς ὀλίγον καὶ εὐπόρι-\nριστον συστείλας τῆς σαρκὸς τὸ ἀναγκαῖον αὐτὸς θρέ-\nψεται προσπεφυκὼς τῷ θεῷ μᾶλλον ἢ σίδηρος τῷ \nμάγνητι; εἰ γὰρ καὶ τῆς ἐκ τῶν καρπῶν οἷόν τʼ ἦν\nἄνευ πραγμάτων τροφῆς ἀποστῆναι, εἰ μὴ τοῦτʼ ἦν\nἡμῶν τῆς φύσεως τὸ φθαρτόν. εἰ γάρ, καθάπερ\nφησὶν Ὅμηρος, μηδὲ σίτου ἐδεήθημεν μηδὲ ποτοῦ,\nἳνʼ ὄντως ἦμεν ἀθάνατοι· καλῶς τοῦτο τοῦ ποιητοῦ \nπαραστήσαντος, ὡς οὐ μόνον τοῦ ζῆν, ἀλλὰ καὶ τοῦ\nἀποθνήσκειν ἡ τροφὴ ὑπῆρχεν ἐφόδιον. εἰ οὖν μηδὲ\nταύτης ἐδεήθημεν, τόσῳ ἂν ἦμεν μακαριώτεροι, ὅσῳ\nκαὶ ἀθανατώτεροι. νῦν δʼ ἐν θνητῷ ὄντες ἔτι θνητοτέ-\nρους, εἰ χρὴ οὕτως εἰπεῖν, ἀγνοοῦμεν ἑαυτοὺς ποιοῦν- \nτες τῇ τούτου προσέσει, οὐ πολὺ τὸ ἐνοίκιον, ὡς φησί\nπου Θεόφραστος, τῷ σώματι διδούσης τῆς ψυχῆς τῆς\n\n\nἐν αὐτῷ κατοικήσεως, ἀλλʼ ὅλην ἑαυτὴν προστιθεί-\nσης. ὡς εἴθε τὴν μυθευομένην ἄλιμον καὶ ἄδιψον\nἦν κεκτῆσθαι, ἵνα τις τὸ διαρρέον τοῦ σώματος ἐπι-\nσχὼν διʼ ὀλίγου πρὸς τοῖς ἀρίστοις ἦν, πρὸς οἷσπερ\n ὤν καὶ θεός· ἐστι θεός. ἀλλὰ ταῦτα μὲν τί ἄν τις\nἀποκλαύσαιτο πρὸς ἀνθρώπους τοσοῦτον ἐσκοτωμέ-\nνους, ὡς τὸ ἑαυτῶν κακὸν περιέπειν, μισεῖν δὲ πρῶ-\nτον μὲν ἑαυτοὺς καὶ τὸν ὄντως αὐτοὺς τεκόντα, ἔπειτα\nκαὶ τοὺς ὑπομιμνήσκοντας κἀκ τῆς μέθης ἀνανῆψαι\n παρακαλοῦντας; διʼ ὅ μήποτε τῶν τοιούτων ἀφεμέ-\nνους χρὴ ἐπὶ τὰ λειπόμενα τῶν ζητημάτων μεταβαί-\nνειν·"
    },
    "4.21": {
      "book": "4",
      "section": "21",
      "text": "οἱ γὰρ δὴ πρὸς τὰ ἐκ τῶν ἐθνῶν ἡμῖν παρα-\nτεθέντα νόμιμα ἀντιπαράγοντες Νομάδας ἢ Τρωγλο-\nδύτας ἢ Ἰχθυοφάγους ἀγνοοῦσιν ὡς διʼ ἀνάγκην, τῆς\n χώρας ἀκάρπου οὔσης ἐπὶ τοσοῦτον ὡς μηδὲ βοτάνας\nφέρειν, θῖνας δὲ μόνον καὶ ψάμμον, ἐπὶ τοῦτο περι-\nέστησαν τῆς τροφῆς τὸ ἀναγκαῖον. τεκμηριοῖ δὲ τὸ\nτῆς ἀνάγκης τὸ μηδὲ τῷ πυρὶ χρἦσθαι δύνασθαι ἀπο-\nρίᾳ καυσίμου ὕλης, ἐπὶ δὲ τῶν πετρῶν ἀφαυαίνειν\n ἢ τῆς θινὸς τοὺς ἰχθῦς. καὶ οὗτοι μὲν διʼ ἀνάγκην.\nτινὰ δὲ τῶν ἐθνῶν ἐξηγρίωται καὶ ἔστι φύσει θη-\nριώδη, ἐξ ὧν οὐ προσήκει τοὺς εὐγνώμονας τῆς ἀν-\nθρωπίνης καταψεύδεσθαι φύσεως· ἐπεὶ οὕτω γε ἀμ-\nφισβητήσιμον ἔσται οὐ μόνον τὸ τῆς ζῳοφαγίας, ἀλλὰ\n καὶ τὸ τῆς ἀνθρωποφαγίας καὶ τῆς ἄλλης ἡμερότητος.\nἱστοροῦνται γοῦν Μασσαγέται καὶ Δέρβικες ἀθλιω-\nτάτους ἡγεῖσθαι τῶν οἰκείων τοὺς αὐτομάτως τελευ-\nτήσαντας. διʼ ὃ καὶ φθάσαντες καταθύουσιν καὶ\nἑστιῶνται τῶν φιλτάτων τοὺς γεγηρακότας. Γιβαρη-\n νοὶ δὲ ζῶντας κατακρημνίζουσι τοὺς ἐγγυτάτω γέρον-\nτας· Ὑρκάνιοι δὲ καὶ Κάσπιοι οἱ μὲν οἰωνοῖς καὶ\nκυσὶ παραβάλλουσι ζῶντας, οἱ δὲ τεθνεῶτας· Σκύ-\n\n\nθαι δὲ συγκατορύττουσι ζῶντας καὶ ἐπισφάττουσι\nταῖς πυραῖς οὓς ἠγάπων οἱ τεθνεῶτες μάλιστα· καὶ\nΒάκτριοι μέντοι κυσὶ παραβάλλουσι ζῶντας τοὺς γε-\nγηρακότας. καὶ τοῦτʼ ἐπιχειρήσας καταλῦσαι Στασά-\nνωρ ὁ Ἀλεξάνδρου ὕπαρχος μικροῦ τὴν ἀρχὴν ἀπέ- \nβαλεν. ἀλλʼ ὥσπερ οὐ διὰ τούτους τὴν πρὸς τοὺς\nἀνθρώπους ἡμερότητα κατελύσαμεν, οὕτως οὐδὲ τὰ\nδιʼ ἀνάγκην σαρκοφαγοῦντα ἔθνη μιμησόμεθα, τὰ δὲ\nεὐσεβῆ καὶ θεοῖς μᾶλλον ἀνακείμενα. τὸ γὰρ κακῶς\nζῆν καὶ μὴ φρονίμως καὶ σωφρόνως καὶ ὁσίως Δημο- \nκράτης ἔλεγεν οὐ κακῶς ζῆν εἶναι, ἀλλὰ πολὺν χρό-\n νον ἀποθνήσκειν."
    },
    "4.22": {
      "book": "4",
      "section": "22",
      "text": "λοιπὸν δὲ καὶ κατὰ ἄνδρα ὀλίγας\nμαρτυρίας τῆς ἀποχῆς παραφέρωμεν· ἕν γὰρ καὶ\nτοῦτʼ ἦν τῶν ἐγκλημάτων. τῶν τοίνυν Ἀθήνησι νο-\nμοθετῶν Τριπτόλεμον παλαιότατον παρειλήφαμεν· \nπερὶ οὐ Ἕρμιππος ἐν δευτέρῳ περὶ τῶν νομοθετῶν\nγράφει ταῦτα· φασὶ δὲ καὶ Τριπτόλεμον Ἀθηναίοις\nνομοθετῆσαι, καὶ τῶν νόμων αὐτοῦ τρεῖς ἔτι Ξενο-\nκράτης ὁ φιλόσοφος λέγει διαμένειν Ἐλευσῖνι τούσδε·\nγονεῖς τιμᾶν, θεοὺς καρποῖς ἀγάλλειν, ζῷα μὴ σί- \nνεσθαι. τοὺς μὲν οὖν δύο καλῶς παραδοθῆναι· δεῖ\nγὰρ τοὺς μὲν γονεῖς εὐεργέτας ἡμῶν γεγενημένους\nἀντευποιεῖν ἐφʼ ὅσον ἐνδέχεται, τοῖς θεοῖς δὲ ἀφʼ\nὧν ἔδωκαν ἡμῖν ὠφελίμων εἰς τὸν βίον ἀπαρχὰς ποι-\nεῖσθαι· περὶ δὲ τοῦ τρίτου διαπορεῖ, τί ποτε διανοη- \nθεὶς ὁ Τριπτόλεμος παρήγγειλεν ἀπέχεσθαι τῶν ζῴων\nπότερον γάρ, φησίν, ὅλως οἰόμενος εἶναι δεινὸν τὸ\nὁμογενὲς κτείνειν ἢ συνιδὼν ὅτι συνέβαινεν ὑπὸ τῶν\nἀνθρώπων τὰ χρησιμώτατα τῶν ζῴων εἰς τροφὴν\nἀναιρεῖσθαι; βουλόμενον οὖν ἥμερον ποιῆσαι τὸν \nβίον πειραθῆναι καὶ τὰ συνανθρωπεύοντα καὶ μά-\nλιστα τῶν ζῴων ἥμερα διασώζειν. εἰ μὴ ἄρα διὰ τὸ\n\n\nπροστάξαι τοῖς καρποῖς τοὺς θεοὺς τιμᾶν ὑπολαβὼν\nμᾶλλον ἄν διαμεῖναι τὴν τιμὴν ταύτην, εἰ μὴ γί-\nγνοιντο τοῖς θεοῖς διὰ τῶν ζῴων θυσίαι. πολλὰς δὲ\nαἰτίας τοῦ Ξενοκράτους καὶ ἄλλας οὐ πάνυ ἀκριβεῖς\n ἀποδιδόντος ἡμῖν αὔταρκες τοσοῦτον ἐκ τῶν εἰρημέ-\nνων, ὅτι τοῦτο νενομοθέτητο ἐκ τοῦ Τριπτολέμου.\nὅθεν ὕστερον παρανομοῦντες, ὅτε ἥψαντο τῶν ζῴων\nμετὰ πολλῆς ἀνάγκης καὶ ἁμαρτημάτων ἀκουσίων,\nὥσπερ ἐπεδείξαμεν, ἐπὶ τοῦτο πεπτώκασιν. ἐπεὶ καὶ\n Δράκοντος νόμος μνημονεύεται τοιοῦτος, θεσμὸς αἰ-\nώνιος τοῖς Ἀτθίδα νεμομένοις, κύριος τὸν ἅπαντα\nχρόνον, θεοὺς τιμᾶν καὶ ἥρωας ἐγχωρίους ἐν κοινῷ\nἑπομένοις νόμοις πατρίοις, ἰδία κατὰ δύναμιν, σὺν\nεὐφημίᾳ καὶ ἀπαρχαῖς καρπῶν καὶ πελάνοις ἐπετείοις·\n τοῦ νόμου ἀπαρχαῖς καρπῶν, οἷς χρῆται ὁ ἄνθρωπος,\nτιμᾶν τὸ θεῖον προστάττοντος καὶ πελάνοις......."
    }
  }
}